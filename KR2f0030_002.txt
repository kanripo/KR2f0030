# -*- mode: mandoku-view; -*-
#+TITLE: 潘司空奏疏
#+DATE: 2015-08-24 22:33:08.260514
#+PROPERTY: ID KR2f0030
#+PROPERTY: BASEEDITION WYG    
#+PROPERTY: JUAN 卷二
<pb:KR2f0030_WYG_002-1a>¶
欽定四庫全書¶
　潘司空奏疏巻二¶
　　　　　　　　　　　　明　潘季馴　撰¶
　兵部奏疏¶
　　謝賞金帛疏¶
為恭謝天恩事臣於萬歴九年九月初四日接到邸報¶
該工部題為恭報大工未盡事宜今巳完工并敘効勞¶
官員事節奉聖㫖凌雲翼陞俸一級還與潘季馴各賞¶
<pb:KR2f0030_WYG_002-1b>¶
銀五十兩紵絲二表裏欽此隨於十月十(闕/)日據百户¶
劉舜元齎捧到臣當即焚香望闕叩頭祗領外臣不勝¶
感激不勝惶悚伏念臣以樸&KR0554;庸材謬肩鉅役曾無涓¶
埃之效屢沐曠蕩之恩方慙報塞之未能豈意寵頒之¶
洊及矧兹湖隄未盡之工皆出廟堂先憂之志兩河既¶
已順軌旋復慮及諸湖大工方爾告成猶欲求其全美¶
爰是尚書凌雲翼當受事之始即自虚心講求而臣於¶
將行之時猶得與聞謀議此實廟謨成算非臣等之所¶
<pb:KR2f0030_WYG_002-2a>¶
能及也且計湖工之舉在臣離任之餘焦心苦思董率¶
於羣寮之上者乃雲翼一人之力櫛風沐雨胼胝於水¶
土之間者實司道諸臣之功臣無纎毫之勞亦蒙稠渥¶
之典精鏐出之御府錫重百朋文綺頒之尚方榮分華¶
衮内自循省實為濫竽覆載難名慚報酬之罔極分涯¶
已過懼顛隕以非遥惟捐犬馬之餘齡用答生成之大¶
徳誓堅精白敢忘在冶之心矢竭衷丹祗奉垂裳之治¶
臣無任瞻天仰聖激切感戴之至¶
<pb:KR2f0030_WYG_002-2b>¶
　　查議弓兵工食疏¶
為查議弓兵工食事職方清吏司案呈據南京五城兵¶
馬司各呈奉巡視京城監察御史案驗為畿民困敝懇¶
乞聖明查例責實以安重地事該南京雲南道試監察¶
御史徐金星奏奉欽依裁革冗役等因備行各城依奉¶
遵將中城弓兵革退有役一十名白役一百二十三名¶
東城革退有役一十九名白役六十一名南城革退有¶
役二十一名白役四十名西城革退有役六名白役八¶
<pb:KR2f0030_WYG_002-3a>¶
十八名北城革退有役一十六名白役二十九名續據¶
中南二城兵馬司呈稱蒙巡視衙門案驗將見革有役¶
弓兵名缺呈乞掣補以便巡邏等因到司查得五城巡¶
緝併各衙門聴差及看守庫冊等項原額弓兵共四百¶
八十八名先於𢎞治十八年該貴州等道監察御史張¶
津等題准照例毎名每年工食銀八兩五錢共該銀四¶
千一百四十八兩額派直𨽻蘇松常鎮徽寧安太等府¶
州縣均徭内編僉銀兩解赴本部行令各城召募弓兵¶
<pb:KR2f0030_WYG_002-3b>¶
一年一換仍置立竹籖備造年貌籍貫文冊送司凡遇¶
役滿及事故革退者具數呈報照名掣補聴給工食向¶
因徴解不敷内有一十二名迄今未補今據呈稱革出¶
前項名數除白役弓兵原無工食無容别議外其額設¶
有役名缺似應掣補但近年添設巡邏官軍則弓兵原¶
額之數亦不必備前項革退老弱有過七十二名併先¶
年未補一十二名共八十四名相應通行裁革其各名¶
原編工食亦應減編以蘇民困及查自嘉靖元年起至¶
<pb:KR2f0030_WYG_002-4a>¶
隆慶六年止惟㣲州府原額弓兵三十名工食銀兩全¶
完外其蘇州府原額弓兵九十五名每年該銀八百七¶
兩五錢共銀四萬一千一百八十二兩五錢内除解過¶
外拖欠銀一萬一千七百六十八兩三錢五分一釐松¶
江府原額弓兵六十一名每年該銀五百一十八兩五¶
錢共銀二萬六千四百四十三兩五錢内除解過外拖¶
欠銀四千六百六十兩五錢常州府原額弓兵七十三¶
名毎年該銀六百二十兩五錢共銀三萬一千六百四¶
<pb:KR2f0030_WYG_002-4b>¶
十五兩五錢内除解過外拖欠銀四千四百六十六兩¶
二錢六釐九毫鎮江府原額弓兵五十七名毎年該銀¶
四百八十四兩五錢共銀二萬四千七百九兩五錢内¶
除解過外拖欠銀六千一百四十兩八錢一分四釐寧¶
國府原額弓兵五十五名毎年該銀四百六十七兩五¶
錢共銀二萬三千八百四十二兩五錢内除解過外拖¶
欠銀二百七十五兩四錢八分安慶府原額弓兵三十¶
七名毎年該銀三百一十四兩五錢共銀一萬六千三¶
<pb:KR2f0030_WYG_002-5a>¶
十九兩五錢内除解過外拖欠銀一百八十五兩三錢¶
二分太平府原額弓兵六十八名每年該銀五百七十¶
八兩共銀二萬九千四百七十八兩内除解過外拖欠¶
銀九百六十二兩二錢三分七釐廣德州原額弓兵一¶
十二名毎年該銀一百二兩共銀五千二百零二兩内¶
除解過外拖欠銀一百七十七兩九錢一分一釐各府¶
州通共欠銀二萬八千六百三十六兩八錢一分九釐¶
九毫又萬歴元年起至九年止除㣲州府照額解完外¶
<pb:KR2f0030_WYG_002-5b>¶
其蘇州府欠解銀五千六十六兩五錢松江府欠解銀¶
三千六十六兩五錢常州府欠解銀二千三十一兩五¶
錢鎮江府欠解銀一千七百二十五兩五錢寧國府欠¶
解銀二百七十二兩安慶府欠解銀六十八兩太平府¶
欠解銀五百七十八兩通共欠銀一萬二千八百八兩¶
以致各役工食甲年役過者乙年尚不得領縱有支領¶
數亦不敷以在官之人使之枵腹待哺而欲責其不廢¶
公事不致生事害人勢所難免其積欠數多縣分本當¶
<pb:KR2f0030_WYG_002-6a>¶
叅究但思積逋之數一則連年之荒歉難以辦納一則¶
額派之數多徴解不前在小民則宜施寛貸之恩在各¶
役則宜加及時之惠相應酌處通查案呈到部臣等看¶
得弓兵多而工食不及徒滋騷擾銀兩多而徴解既難¶
不免積逋舊逋不蠲新負益積徒費文移無資實用所¶
據減革弓兵減編工食蠲免積欠一節相應題請伏乞¶
勑下兵部再加議處如果臣等所言不謬將今革并原¶
未募補弓兵共八十四名毎年該工食銀七百一十四¶
<pb:KR2f0030_WYG_002-6b>¶
兩行撫按衙門俱自萬歴十年為始於蘇松等府疲&KR0629;¶
縣分酌量免編使小民得受一分之惠其自嘉靖元年¶
起至隆慶六年止各府拖欠銀兩合無通查已徴在官¶
者截數起解如有侵匿查實追徴果係小民拖欠者乞¶
賜蠲貸使公家無案牘之煩而閭閻免催科之苦其自¶
萬歴元年起至九年止各府拖欠銀兩以十分為率毎¶
年帶徴三分與當年額徴相應全完銀數俱赴撫按衙¶
門掛號解赴本部交收巡撫衙門仍於毎年終將見徴¶
<pb:KR2f0030_WYG_002-7a>¶
帶徴過數目冊報本部查覈明實照依馬船工料比照¶
户部題准拖欠京倉錢糧事例各該有司掌印官全完¶
者容臣等薦舉奬勵不及數者指名叅奏住俸降級如¶
遇考滿不准給由通候完至九分方准開復永為定例¶
庶當任守令加意徴解不致視為故事應賦者樂其寛¶
而輸納之必先應役者蒙其惠而勤勞之恐後矣¶
　　舉劾各營官員疏¶
為敷陳愚見以禆營務以固重地事職方清吏司案呈¶
<pb:KR2f0030_WYG_002-7b>¶
巻查先奉本部送准兵部咨該南京兵科給事中徐尚¶
奏前事該兵部覆奉欽依自隆慶三年為始查照京營¶
事規添設巡視科道各一員毎年終將南京各營坐營¶
等官會同南京兵部從公舉劾等因備咨到部送司已¶
經通行欽遵去後今照萬歴九年終例應舉劾呈乞施¶
行案呈到部臣等會同巡視南京營務禮科給事中吳¶
　江西道監察御史張　將各營官員逐一評品除應¶
該奬勵戒飭者查照舊例不敢凟奏外看得大教場坐¶
<pb:KR2f0030_WYG_002-8a>¶
營以都指揮體統行事署指揮僉事李棟兵機熟習智¶
勇超羣司會口而水戰有方莅大營而誓師得體神機¶
營坐營以都指揮體統行事署指揮僉事華恩識見精¶
明昔建竒功於海上才猷老練今昭勞績於行間守禦¶
浦子口等處地方以都指揮體統行事署指揮僉事楊¶
嘉言督屯不擾衞屬服其公平御衆惟嚴卒伍遵其約¶
束巡視屯田緝捕盜賊署都指揮同知吕逢兆才幹素¶
稱理江防而波濤無警威嚴夙著鎮池河而盜賊潛蹤¶
<pb:KR2f0030_WYG_002-8b>¶
新江口把總指揮陳閏生奉職清修却常例於巡遊之¶
日御軍明察革積弊於造艦之年池河營把總指揮秦¶
金武藝精閑丰標特達三軍成敵愾之氣九矢有破的¶
之能大教場衞總指揮吳紹伯年方弱冠才擬折衝騎¶
射既所優長韜略尤能諳曉新江口把總指揮任𢎞道¶
謀猷出衆膽氣絶倫理營務止齊中法董遊巡緝捕有¶
方小教場把總指揮徐問丰姿英特器字深沈部曲服¶
其嚴明寮寀高其廉潔浦子口把總指揮凃崑視龍虎¶
<pb:KR2f0030_WYG_002-9a>¶
之篆八年軍中誦義任總營之職七載羣下懐恩大教¶
場把總指揮徐時雍年方英茂聲稱雅著於羽林材甚¶
堅强職業益修於營伍池河營把總指揮黄河清三捷¶
武闈才猷之敏給攸著一當練卒行伍之旌旗改觀神¶
機營把總指揮傅繼芳質禀雄竒才稱敏贍管屯田則¶
科索盡革司船政則甲役均平小教場衛總指揮劉葵¶
領步兵而需索罔聞已得拊循之體轉選鋒而軍營不¶
擾尤占雅潔之操大教場把總指揮蘭臺營機素練方¶
<pb:KR2f0030_WYG_002-9b>¶
當英妙之年射技攸工堪寄折衝之任小教場把總指¶
揮劉椿寛嚴得體能輸士卒之心訓練有方克振軍旅¶
之氣以上諸臣均之有禆營務所當循資擢用者也伏¶
乞勑下兵部再加查訪如果臣言不謬將李棟等循資¶
擢用庶勸懲明而營伍有禆矣¶
　　條陳部司𦂳切事宜疏¶
為瑣陳部司𦂳切事宜以禆機務事臣伏念南都為根¶
本重地而兵曹為機務要樞臣非其人寢食為懼所賴¶
<pb:KR2f0030_WYG_002-10a>¶
四郊清晏之時歴年修舉之後庶幾遵循亦可塞責而¶
求之宏綱大體亦無可訾者矣所有一二事宜或因仍¶
舊習未經申明或釁隙初開相應釐正者臣敢不避瑣¶
屑𩔖疏陳乞伏望勑下該部再加查議如果臣言可採¶
俯賜施行¶
一議充營伍以重防禦臣竊惟留畿首務全在兵營固¶
以備不虞亦以杜窺伺也查得各營馬步軍原額一十¶
二萬六千餘名今見在操演者僅二萬餘名毎營多者¶
<pb:KR2f0030_WYG_002-10b>¶
不過七八千少者二三千耳毎歳勾補僅五六十名而¶
逃亡之數倍之臣恐數年之後即求今日之數不可得¶
矣萬一地方有事調遣不敷不免召募不戰之士非惟¶
無濟於用亦恐緩不及事矣伏望勑下該部嚴行各該¶
省分定以分數勒限勾補毎年終容本部將一年解到¶
軍數咨送兵部查考如不及分數從重叅究則營伍可¶
充而國威自壯矣伏乞聖裁¶
一議清丈量以息争端臣竊惟天下田土高下異等每¶
<pb:KR2f0030_WYG_002-11a>¶
易混淆而軍民錯壤尤多隱占近奉明㫖通行各省直¶
將軍民田土逐一丈量誠正經界清積弊之首務也臣¶
查得五十二衞所田地與民間錯雜者有屯田有草場¶
有營房基地等項内除屯田原係屯田御史專職應聴¶
查理草場係本道兼轄者該臣咨行都察院轉行本道¶
會委各衛州縣掌印官公同丈量無容别議外止有江¶
浦縣水夫營基舖地與太平府青峯等處草場止屬部¶
轄並與屯田衙門無干累經清丈紛争未息蓋在民則¶
<pb:KR2f0030_WYG_002-11b>¶
以部司偏䕶軍夫在軍夫則以撫按州縣偏䕶百姓愚¶
民執迷不省雖秉公清查而終未能服其心也即如江¶
浦營房基地萬歴七年水夫漆成林鄒厚等告請丈量¶
該先任本部尚書楊　劄委主事劉體道丈量明白開¶
造印信圖冊取有該縣依准在巻而萬歴八年復行爭¶
擾水夫羅織横興司官汙衊人情洶洶幾至讎殺臣等¶
多方禁諭幸已安輯若不早為清楚禍胎固在也今奉¶
明㫖丈量正當一體清理臣查得先年濟川等衛營房¶
<pb:KR2f0030_WYG_002-12a>¶
基地亦被隱占該先任本部尚書王廷相奏行屯田御¶
史清查陞科至今安妥伏望勑下該部再加查議將前¶
項草場營基容臣咨行都察院轉行屯田御史會同本¶
部該司官除先經清查見無争執者照舊管業外其餘¶
未明基産弔取冊籍行委隔别賢能官員逐一清丈如¶
原無稅課者計畝陞科造冊奏繳永為成則庶積蠧可¶
清而争端自息矣伏乞聖裁¶
一議定城守以便責成臣查得江浦縣設在江北正與¶
<pb:KR2f0030_WYG_002-12b>¶
京城相望實南都之屏翰也向無城郭之設故未議守¶
城之人近於萬歴八年題請建造而守城之兵則固未¶
之及也臣查得各處省府州縣城池凡與衛所相共者¶
城門鎖鑰皆屬衛所掌管則江浦縣城亦應屬之江淮¶
衞矣但查江淮衞止有水夫而無軍伍水夫專管駕運¶
物料輪流差遣並無著伍之士若責以守城殊無固志¶
合無將本城守衛之事責之該縣坐撥壯快巡守鎖鑰¶
掌之縣令巡邏責之捕職而江淮衛巡捕官一體巡緝¶
<pb:KR2f0030_WYG_002-13a>¶
互相覺察其該縣巡捕等官仍聴本部節制毎月朔取¶
具不致疎虞結狀差人赴部投遞萬一地方有事仍聴¶
本部調度不得抗違違者容本部指名叅究則該縣之¶
守在民猶在軍而本部之責成在縣猶在衞矣伏乞聖¶
裁¶
一議均兵餉以便操練臣竊惟兵食相需缺一不可查¶
得池河一營設在鳳陽地方始於嘉靖十三年鹽徒猖¶
獗本部議將廣武英武飛熊三衛舍餘軍丁内揀選一¶
<pb:KR2f0030_WYG_002-13b>¶
千二百名春秋操演上操月分每名毎月給糧四斗餘¶
月不支續於嘉靖二十九年為𦂳急邊報事本部又於¶
三衛揀選一千八百名凑足三千之數以備防禦月糧¶
未經題請權將前選一千二百名月糧分作二千四百¶
名支給餘下六百名聴憑在衛餘丁幇貼非惟貧軍不¶
堪而揆之政體亦大謬矣欲用其力而不食以食可乎¶
况此營為留都外護似不可少者近聞逃伍甚多萬一¶
有警將焉賴之查得先年孝陵衞餘丁選充三大營操¶
<pb:KR2f0030_WYG_002-14a>¶
練二千五百名俱有月糧與正軍相等則池河營亦宜¶
比照支給但三衛餘丁並無别項差役較之孝陵衞少¶
異合無止照該營原議一千二百名之數止於上操月¶
分每月給與四斗餘月不准支給如有逃亡定須選補¶
務足三千之數比照三大營事例一體常川操練則實¶
數可稽而防禦有賴矣伏乞聖裁¶
一議裕作養以備選用臣竊惟武學之設所以儲養人¶
才預為他日器使之地立法非不詳矣但中間新襲職¶
<pb:KR2f0030_WYG_002-14b>¶
人員尚有可議者查得武庫司職掌内一欵各衛所指¶
揮千百户年二十五歳以下告入武學者送司案候季¶
考又查得武選司職掌内一欵隆慶二年據旗手等衛¶
指揮張文等連名具呈本部會議將十五歳以上二十¶
二歳以下幼官不係江操及堂弟姪叔借襲者具通狀¶
付送收學作養又查得職方司驗差職掌内一欵各衞¶
所襲替回還官員查照武選司付文其祖父自來掌印¶
僉書管屯者子孫驗雜差若祖父係雜差操備者子孫¶
<pb:KR2f0030_WYG_002-15a>¶
俱驗操備各等因夫觀武庫司職掌所載凡係幼官皆¶
得入學作養矣觀武選司所載是原係江操及借襲者¶
不許收學矣至於職方司驗差職掌所載則全視其父¶
祖何如以為驗差差等而縱有年資青秀可以儲養備¶
用者亦不得與朝廷作養之例矣夫立賢貴於無方而¶
用人不於其𩔖今以父祖之故而禁其子孫是罰及於¶
嗣也以得借襲之堂弟叔姪而不許送學是與舍餘得¶
告收考者殊科也至於江操不與尤屬無謂軍官一入¶
<pb:KR2f0030_WYG_002-15b>¶
操備中人遽難振拔中間年青資美可備進取者不無¶
其人殊為可惜合無今後如遇各官襲替回還武選司¶
會同武庫司官從公揀選除年大不堪作養聴付驗發¶
外如有年十六歳以上二十五歳以下氣質清秀及稍¶
知文理諳曉騎射者即准送學候季考定奪考試不中¶
仍送驗差不得一槩姑息則士路闢而人才自衆矣伏¶
乞聖裁¶
　　擒獲妖黨疏¶
<pb:KR2f0030_WYG_002-16a>¶
為擒獲逆天妖黨事萬歴十年二月十二日據蘇松常¶
鎮兵備道掲帖呈前事萬歴十年二月初一日本道巡¶
歴鎮江據知府王事聖禀稱據丹陽縣知縣甘士价掲¶
報本縣典史包朝手下民壯教師謝朝選吳守禎首有¶
妖僧糾黨謀反重情本道又訪得圌山營有水兵頭目¶
錢山亦係姦黨隨即密行知府王事聖以查勘河道為¶
名親詣丹陽又委同知高偉以㸃兵為名前去圌山會¶
同把總徐道各緝訪去後續據王知府掲稱本月初四¶
<pb:KR2f0030_WYG_002-16b>¶
日前至該縣弔取謝朝選吳守禎并見獲嚴斗隔别研¶
審供稱戴元六孔景龍將號票符篆給伊待後領官等¶
語又審據孔景龍供係遊方僧見住鎮江府龍華庵僧¶
人海注向在伊家誦經將符票數十張付伊令伊糾集¶
驍勇智謀之士糾人多者官爵愈大據此隨經密差快¶
手陳甫袁有蔡臣回府責令丹徒縣縣丞孫應溪督率¶
兵快徑詣龍華庵將海注等拏獲又該本官會同知縣¶
徐桓將甘露寺僧汪元洪等捕獲解府又准高同知捕¶
<pb:KR2f0030_WYG_002-17a>¶
獲錢山一併到府該知府王事聖審據汪元洪等供稱¶
萬歴五年間有湖廣鐵佛寺僧名雪峯與伊相厚引伊¶
在於南京棲霞寺與順天人黄恩畫符一張與伊令依¶
様摹畫轉給與人至萬歴八年三月内黄恩又寫勑一¶
張託方僧孤峯寄令翻刻刷印徧給糾有千人者封以¶
王侯元洪又與僧人大乗志元海注等商約將前符票¶
轉給與孔景龍戴元六嚴斗錢山徳安東湖琴柱等轉¶
相給散又據元洪供稱伊兄弟十人北方五人名黄恩¶
<pb:KR2f0030_WYG_002-17b>¶
黄仁黄義顧賓貞静以仁義禮智信為號名曰北票元¶
洪與雪峯貞成蔡少溪元明以金木水火土為號名曰南¶
票約於四月初一日南方者在於南京報恩寺北方者在¶
於北京天寧寺各舉兵又云先取鎮江以據要害之地¶
次收傍郡庫藏以備軍餉之需又向平民說稱得此符¶
票者全家免死無者闔門屠戮中間情狀至有不可言¶
者今已發覺捕獲情真罪當者十一人其無知脅從情¶
可矜疑者九人除覆審的確另行招詳等因又據把總¶
<pb:KR2f0030_WYG_002-18a>¶
徐道呈稱案據犯人錢山招稱勑符俱首犯甘露寺僧¶
省悟分給等情隨經責差官兵劉學等在於大沙普照¶
庵捉獲省悟并本庵僧䕶教到職審據省悟即謹聰稱¶
係丹徒縣大一都民自幼出家甘露寺為僧有本寺和¶
尚元洪并伊師父慶秀師公演聚於舊年正月内與孝¶
陵寺首僧便永號朝安立意造端今年正月十六日元¶
洪著和尚琴柱給聰勑一張内寫勑封護國同時一心¶
都督大元帥南字號總兵官聰委接收一向收藏房内¶
<pb:KR2f0030_WYG_002-18b>¶
又將常勑一百一十張内總兵官勑二張與悟分給好¶
漢至二月初五日將前勑到大沙普照庵内投先領符¶
僧劉護教房内住下正要計較置酒請錢山尋人分給¶
被官兵捉獲并搜出勑符見在等情又據普照庵僧護¶
教招稱舊年十月内有僧元洪著僧琴柱將符十五張¶
與教收在房内近二月初五日有僧省悟前來并帶勑¶
一百一張放在教房箱内商議分給今䝉官兵將同省¶
省悟捉住并獲原收在房符十五張勑一百一十張在¶
<pb:KR2f0030_WYG_002-19a>¶
官等情并將省悟護教二犯及勑符呈解到道除已獲¶
者審確另詳未獲者密緝嚴訪外係干逆天重情合先¶
通行呈報等因到部據此案照先於本月初八日臣會¶
操江都御史吕　及鎮江府報有妖黨戴元六糾衆為¶
非臣慮鎮江密邇南都相應防禦且慮妖黨數多不無¶
潛伏該府雖無公文到部自宜預為備禦隨劄提督巡¶
捕署都督僉事王化熙并五城兵馬司嚴行訪緝職方¶
司主事吳仕詮申嚴各門禁約加謹盤詰仍會同内守¶
<pb:KR2f0030_WYG_002-19b>¶
備太監張　暨外守備臨淮侯李　武靖伯趙　諭令¶
各營官將日操軍馬加意整飭以防不虞外今據前因¶
該臣照得雍熈全盛之世民心恱附既無間隙之可乗¶
法令昭明之時武備森嚴亦非强暴所可逞况即各賊¶
所刋票帖與其所供口詞皆係孟浪之徒原無毫髮知¶
識遊食野僧借此煽惑愚民以為射利之計不足為慮¶
也今已仰仗陛下威徳先事覺發渠魁授首風聲所及¶
自當駭散但留都根本之地防之不可不周除臣再行¶
<pb:KR2f0030_WYG_002-20a>¶
申飭務保無虞如有緝獲賊犯另行奏報其鎮江府所¶
獲妖徒聴彼處撫按并操江衙門審明具題又據供詞¶
似於北京亦有潛伏該部自應題請處分臣不敢凟陳¶
外仍慮我皇上俯念根本重地不免南顧之憂合將前¶
項緣由先行具題仰慰聖衷¶
　　酌議軍衞事宜疏¶
為仰體宸衷酌議軍衛事宜以安軍足餉以永保萬世¶
治安事職方清吏司案呈奉本部送准兵部咨該刑科¶
<pb:KR2f0030_WYG_002-20b>¶
給事中馮露題前事該兵部覆奉欽依移文九邊各省¶
總督撫按衙門查照所議行令司道總兵并大小將領¶
及衞所掌印指揮等官將各衙門公費銀兩差占人役¶
及一應錢糧但係軍屯衞所出辦者逐一清查一切近¶
時增派及無名供費盡行除革要見某衙門原額公費¶
若干今減若干止存若干原設人役若干今減幾名止¶
存幾名其聴用員役不得私占軍丁投充家丁不得多¶
支名餉至於各鎮投託報効名色把總白丁技藝之流¶
<pb:KR2f0030_WYG_002-21a>¶
既無才勇又無職事徒寄虚名冐支廩糧尤為軍旅之¶
蠧者一切嚴查禁革發遣仍總將各營都司衞所每年¶
額設軍馬屯地子粒差役錢糧一一酌議停妥分款備¶
細造冊奏繳青冊送部查考以後永為遵守如或衛所¶
官員敢行科斂將領等官仍前占役外聴巡按御史内¶
聴科道各指實叅奏從重問遣本部仍酌量地方逺近¶
定立限期各遵依回奏備咨到部著實議處清理限九¶
年四月以裏具奏施行等因送司卷查嘉靖二十三年¶
<pb:KR2f0030_WYG_002-21b>¶
該南京兵科給事中萬虞愷等題為欽奉聖諭事内開¶
查得嘉靖十年該本部先任尚書王廷相題為革役占¶
以實營伍事該兵部覆奉欽依内開見行事例京營提¶
督内官軍伴五十名總兵官三十名坐營官一十名把¶
總五名其南京内外守備等官跟用軍牢俱照見行題¶
准事例照額存留等因備咨前來隨該該科會同本部¶
遵奉欽依内事理會議得五府掌印官軍牢各二十名¶
僉書官軍牢各一十五名中府舍餘三十名餘丁一十¶
<pb:KR2f0030_WYG_002-22a>¶
三名左右前後四府防軍各一十名舍餘各四名餘丁¶
各一十名該科刋刻恤軍題例存照又查大明會典所¶
載各處鎮守總兵官跟隨軍伴二十四名問刑條例内¶
開都指揮跟隨軍伴六名指揮四名千百户鎮撫二名¶
額外不許多占又查得萬歴七年為恪奉綸音釐正公¶
用銀兩事該本部先任尚書楊　議題内開大小教場¶
神機等營都督坐營把總選鋒衛總各月給紙劄巡邏¶
都督把衛總各月支紙劄油燭大小教場神機等營坐¶
<pb:KR2f0030_WYG_002-22b>¶
營等官選鋒衛總各家丁月給工食及旗手等衛紙劄¶
工食銀兩等項具題該兵部覆奉欽依移咨本部欽遵¶
外今該前因遵照欽依事理行准南京内外守備中等¶
五軍都督府大教場等六營錦衣等衞所各查過公費¶
銀兩跟用軍牢差占防軍舍餘餘丁并投充家丁額設¶
軍馬屯地子粒差役錢糧各數目緣由回覆前來通查¶
案呈到部看得糜費錢糧占役軍伴實為營伍之蠧允¶
宜清查隨該臣等查得各衙門公費銀兩原無軍屯衞¶
<pb:KR2f0030_WYG_002-23a>¶
所出辦及近時增派無名供費銀兩各官應得紙劄等¶
項係該本部支給已奉欽依釐正俱有定額閱操賞軍¶
等項費不可缺者即係各營租銀出辦難以減汰外至¶
如先年題准存留費用銀兩數涉太濫相應裁減者則¶
有錦衣衛之課銀是也其跟用軍牢防軍等項人役查¶
與事例相合者俱應照額存留聴用官員並無私占軍¶
丁無容别議外至如公會衙門公用人役數涉太多相¶
應減半者則有外守備聴用之舍餘是也有一官兼管¶
<pb:KR2f0030_WYG_002-23b>¶
他事而用兩處人役者相應各量加裁減以合事例名¶
數如右前後三府僉書都督府營跟用軍牢是也又有¶
各官員缺巳經議裁及員缺久未推補而原用軍牢相¶
應革去如中左二府錦衣衛各僉書并大教場撫管夷¶
人都指揮跟用軍牢是也有違例占用相應革退如錦¶
衣衛鎮撫千百户餘丁是也有投充家丁虚糜糧餉相¶
應裁減如三大營之家丁是也以上數項共該減去軍¶
舍餘丁二百四十一名毎年公費銀二百一十一兩七¶
<pb:KR2f0030_WYG_002-24a>¶
錢八釐三毫五絲一忽五微六纎四塵家丁七十名毎¶
年糧餉銀一千一百九十兩減革軍牢發營操備舍餘¶
餘丁發回原衛聴當正差公費銀兩行令該衞毎年照¶
數徴解本部車駕司收貯家丁糧銀移咨南京户部犒¶
賞銀兩於本部各住支俱永為遵守查正之後如有分¶
外取用軍丁派貼工食者容本部并科道衙門指名叅¶
奏處治及又查得額設軍馬屯地子粒差役錢糧係該¶
户部總督糧儲并屯田御史衙門經理自有歳報文冊¶
<pb:KR2f0030_WYG_002-24b>¶
本部似難重覆謹照原咨分款開坐前件議擬上請伏¶
乞勑下該部再加詳議覆請明㫖行臣等欽遵施行庶¶
營伍少充而冗費可除矣¶
一咨開某衙門原額公費若干今減若干止存若干前¶
件查准南京内守備并五府回稱原無額派公費錢糧¶
外守備沿城并各營地租銀共七百二十七兩九錢八¶
分七釐五毫一絲六忽南城房租銅錢一十四萬六千¶
一百七十二文係備毎年春秋二季閱操犒賞并日操¶
<pb:KR2f0030_WYG_002-25a>¶
火藥及進表等項公費應用三營都督各坐營等官新¶
任家火公宴月給紙劄并六營把總選鋒衛總巡邏把¶
衛總等官月給紙劄油燭銀及旗手等五十一衞所紙¶
劄工食共約該銀一千七百七十六兩有零俱係遵照¶
近奉欽依釐正定數於本部地租銀内支給原不係取¶
派軍屯衞所錢糧相應照舊存留外議得錦衣衞見存¶
蘆洲租課銀四百二十三兩四錢一分六釐七毫三忽¶
一微二纎八塵在衞支用近議裁革僉書一員前銀似¶
<pb:KR2f0030_WYG_002-25b>¶
屬過濫允宜裁減合無將前銀革去一半該銀二百一¶
十一兩七錢八釐三毫五絲一忽五微六纎四塵毎年¶
徴解本部車駕司收貯作正支銷其餘存衛毎年終將¶
用過數目造冊送部查考庶免冐破伏乞聖裁¶
一咨開某衙門原設人役若干名今減幾名止存幾名¶
前件查得各衙門跟用軍役除南京内守備跟用軍牢¶
各五十名中府掌印兼守備魏國公徐　後府掌印兼¶
協同守備武靖伯趙　右府掌印兼提督操江泰寧侯¶
<pb:KR2f0030_WYG_002-26a>¶
陳　各軍牢五十名左前二府掌印軍牢各二十名左¶
前後三府防軍各一十名舍人各四名右府防軍八名¶
舍人四名左右前後四府經歴司押送軍犯餘丁各一¶
十名中府舍人三十名經歴司餘丁一十三名錦衣衛¶
掌印官餘丁一十二名旗手等衞所都指揮軍伴六名¶
指揮四名各所千百户二名大教場等三營坐營官浦¶
子口守禦官各軍伴一十名池河營捕盜都指揮餘丁¶
一十二名大小教場神機營浦子口各把總毎員軍伴¶
<pb:KR2f0030_WYG_002-26b>¶
五名新江口把總毎員軍伴六名池河營把總毎員餘¶
丁六名大教場等六營衛總毎員軍伴四名管鼓火藥¶
馬匹并哨總千户等官毎員軍伴二名巡捕都督跟用¶
軍人一十五名把總毎員軍人五名衞總毎員軍人四¶
名俱係遵照會典恤軍題例問刑條例及先經題准名¶
數毎年終本部并科道衙門選將各軍五十歳以上者¶
撥用内池河營捕盜官比各坐營多二名該營并新江¶
口把總毎員軍伴比各營把總多一名祇緣一則江口¶
<pb:KR2f0030_WYG_002-27a>¶
操巡一則捕盜地僻俱應照舊無容别議外議得右府¶
僉書都督軍牢一十五名内革五名又提督大教場營¶
務軍牢三十名内革一十六名前後二府僉書軍牢各¶
一十五名内各革五名又提督小教場神機營營務軍¶
牢各二十四名内各革一十名俱比照會典所載事例¶
二十四名之數外守備聴用舍餘六十名内革三十名¶
中左二府僉書錦衣衛僉書各員缺已經别巻具題裁¶
革各跟用軍牢中左二府僉書各一十五名錦衣衛僉¶
<pb:KR2f0030_WYG_002-27b>¶
書一十二名大教場撫管夷人都指揮員缺久未推補¶
原跟用軍伴一十名俱應革退錦衣衞鎮撫跟用餘¶
丁六名各所千百户跟用餘丁或六名或四名俱止准¶
留二名共減革一百零八名不得多占伏乞聖裁¶
一咨開聴用員役不得私占軍丁前件查得南京聴用¶
官員係各衛指揮千百户赴京襲替考取一等者兵部¶
咨送本部聴用俱係帶俸官員一丁不敢擅用惟各衞¶
掌印僉書軍伴多不彀用以致派用餘丁或一掌印而¶
<pb:KR2f0030_WYG_002-28a>¶
用二十餘名者有之合自今清查之後各官果無年及¶
五十以上軍人充當軍伴者方許撥用餘丁指揮四名¶
千百户各二名照例跟用毎年一換俱開報本部驗發¶
不許踵襲舊弊如有五十歳以上軍人仍照例選撥不¶
得擅用餘丁伏乞聖裁¶
一咨開投充軍家丁不得多支名餉至於各鎮投託報¶
効名色把總白丁技藝之流既無才勇又無職事徒寄¶
虚名冐支廪糧尤為軍旅之蠧者一切嚴查禁革發遣¶
<pb:KR2f0030_WYG_002-28b>¶
前件查得南京大教場等營坐營等官毎員家丁四名¶
把總官毎員二名大教場等三營選鋒衛總官毎員一¶
名俱係題准釐正之數並無多支名餉相應照舊及查¶
各營把總俱係京衛實職指揮及武舉等官題奉欽依¶
管事並無投託報効名色及白丁技藝之流無容别議¶
外議得大教場都督家丁八十名小教場神機營都督¶
家丁各六十名昔緣江海之警邊將隨帶邊丁一時權¶
宜收用所有糧賞悉從優厚毎名毎年給糧銀一十二¶
<pb:KR2f0030_WYG_002-29a>¶
兩於南京户部犒賞銀五兩於本部各支給比來地方¶
寧謐除各邊將帶回外仍有希戀糧賞者遺留前數在¶
營頗無實用但技藝稍堪相應量留以備緩急且皆四¶
方遊食之人散去似無歸著一時難以盡革今議將大¶
教場家丁革去三十名選存五十名小教場神機營各¶
革去二十名各選存四十名以後都督有隨帶家丁果¶
係驍勇出衆者容令在於本營家丁數内揀其老弱者¶
更換不許數外添補止許在營操備差用不許别項私¶
<pb:KR2f0030_WYG_002-29b>¶
差伏乞聖裁¶
一咨開仍總將各營都司衛所每年額設軍馬屯地子粒¶
差役錢糧一一酌議停妥分款備細造冊奏繳青冊送¶
部查考前件查得南京大教場等六營額設操備軍人¶
八萬二千二百名今見在三萬四千一百一十名馬二¶
千七百八十四匹又錦衣等四十二衛屯種軍人見在¶
四萬九千四百五十五名設立屯營隨處操演其應支¶
月糧草料俱係各該衛所逐月將實在名數造冊開報¶
<pb:KR2f0030_WYG_002-30a>¶
南京户部并總督糧儲巡視倉場御史等衙門查同各¶
軍自赴關支三大營撥出巡邏軍人共二千五百四十¶
六名馬八百二十七匹各月加折支口糧料草銀兩係¶
各該巡邏把總逐月造冊開送户部徑自支給屯田子¶
粒一十四萬九千三百六十六石七斗二合七抄三撮¶
四圭六粟一粒五黍毎年徴解浦子口等處應天等衛¶
倉上納新増銀七千一百四十五兩三錢九分六釐五¶
毫六忽四微二塵解送南京户部銀庫交收係該總督¶
<pb:KR2f0030_WYG_002-30b>¶
糧儲并屯田御史專管提調毎年終各造冊具奏其差¶
役工食如五府等衙門防軍軍牢俱係毎年終科道等¶
衙門揀其年過五十以上者撥用原於食糧操軍中選¶
撥非因選撥之後更益糧餉也至於差占舍人餘丁不¶
係食糧人數亦無别項差役原與在外營路都司衛所¶
編差及係軍屯出辦錢糧者不同俱有合干衙門造冊¶
奏繳本部應否咨取數目一體攢造惟復姑免重覆伏¶
乞聖裁¶
<pb:KR2f0030_WYG_002-31a>¶
　¶
　¶
　¶
　¶
　¶
　¶
　¶
　¶
<pb:KR2f0030_WYG_002-31b>¶
　¶
　¶
　¶
　¶
　¶
　¶
　¶
　潘司空奏疏巻二¶
