# -*- mode: mandoku-view; -*-
#+TITLE: 潘司空奏疏
#+DATE: 2015-08-24 22:33:08.216696
#+PROPERTY: ID KR2f0030
#+PROPERTY: BASEEDITION WYG    
#+PROPERTY: JUAN 提要
<pb:KR2f0030_WYG_000-1a>¶
欽定四庫全書　　　　　史部六¶
　潘司空奏疏　　　　　　詔令奏議類二(奏議之/屬)¶
　　提要¶
　　　　(臣/)等謹案潘司空奏疏七巻明潘季馴撰季¶
　　　　馴字時良烏程人嘉靖庚戌進士官至總督¶
　　　　河道工部尚書兼右都御史事迹具明史本¶
　　　　傳此集凡巡按廣東奏疏一巻督撫江西奏¶
　　　　議四巻兵部奏疏二巻季馴巡按廣東在嘉¶
<pb:KR2f0030_WYG_000-1b>¶
　　　　靖三十八年奏疏後有其子大復附記稱原¶
　　　　稿幾三寸許散佚不存僅從掖垣覓之故所¶
　　　　録止此其督撫江西在萬厯四年奏疏之前¶
　　　　有李遷萬恭二序其為南京尚書則在萬厯¶
　　　　九年舊本列在兵部之後編次誤也季馴雖¶
　　　　以治河顯而所治皆有治蹟集中如查議弓¶
　　　　兵工食及損益南京兵政諸䟽皆足補明㑹¶
　　　　典所未備又查解兵衛存留糧餉濟邉諸奏¶
<pb:KR2f0030_WYG_000-2a>¶
　　　　亦深切當時弊政足與史志相㕘考云乾隆¶
　　　　四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
