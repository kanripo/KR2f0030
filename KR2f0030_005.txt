# -*- mode: mandoku-view; -*-
#+TITLE: 潘司空奏疏
#+DATE: 2015-08-24 22:33:08.324409
#+PROPERTY: ID KR2f0030
#+PROPERTY: BASEEDITION WYG    
#+PROPERTY: JUAN 卷五
<pb:KR2f0030_WYG_005-1a>¶
欽定四庫全書¶
　潘司空奏疏巻五¶
　　　　　　　　　　　　明　潘季馴　撰¶
　巡撫江西奏疏¶
　　請蠲京庫折銀疏¶
題為欽奉聖諭事據江西布政使司呈奉臣并巡按江¶
西監察御史張　案驗行司除金花銀及内府庫寺各¶
項本色錢糧俱係應該起解之數外其京邉各項折色¶
<pb:KR2f0030_WYG_005-1b>¶
錢糧自隆慶二年起至六年止俱照例蠲免萬厯元二¶
年分另行查報其應免數内有借過別項抵解者作何¶
議擬徵補等因依奉巻查隆慶二等年分本省所属因¶
值水旱災傷重大起運錢糧率多逋欠及查京庫折銀¶
即金花銀兩原奉欽限每年分為四季解進期日銀數¶
不敢違欠毎因各属徵解不齊呈將庫貯嘉靖四十等¶
年及隆慶各年分本色顔料并折色舊例棉布等銀共¶
七萬六百四十五兩二錢三釐二毫三絲凑作隆慶二¶
<pb:KR2f0030_WYG_005-2a>¶
年四年五年各冬季分京庫鋃兩於隆慶三年正月内¶
差按察司知事馮鑾隆慶四年十一月内差吉安府檢¶
校宣鵠隆慶五年十二月内差布政司理問徐文亮按¶
察司知事章延爵各解部完足原額致蒙部議開載全¶
完而各屬拖欠者向在追𥙷止因江右地方災傷貧瘠¶
疾苦已極未經徵解今查隆慶六年以前折色舊例棉¶
布等銀係在近奉明文蠲免數内天恩曠蕩似應仰體¶
庶使民沾實恵合無將前借銀内除本色顔料一項該¶
<pb:KR2f0030_WYG_005-2b>¶
銀三千七百四十七兩一錢一分四釐二毫九絲九忽¶
例所不免者仍行各府查將續完在庫未經起解京庫¶
或别項銀兩照數抵解外其餘舊例等銀共六萬六千¶
八百九十八兩八分八釐九毫叄絲一忽原係應蠲之¶
數呈乞題請准將原那代解銀兩抵作京庫實數其京¶
庫未經徵收在官者姑照蠲免等因到臣據此案照先¶
准户部咨該本部題内開江西自隆慶二三四年并隆¶
慶五年六年各項折色錢糧倶乞聖恩盡行蠲免萬厯¶
<pb:KR2f0030_WYG_005-3a>¶
元年二年另行查報外金花銀兩江西等省府逓年全¶
完無欠其廣東等省拖欠者伏乞聖恩稍賜劑量凡嘉¶
靖年間未完者破格蠲免其隆慶年間未完者陸續帶¶
徵毎年務完二分等因題奉欽依移咨到臣已經行司¶
通行欽遵查議去後今據前因該臣㑹同巡按江西監¶
察御史張　㸔得先該布政司因見京庫銀兩題奉欽¶
限按季解部難於延緩而各府徵解未齊只得那將前¶
項銀兩抵解今布政司之解部者幸已如期完納故部¶
<pb:KR2f0030_WYG_005-3b>¶
中原題開稱全完無欠而不知各府之應解布政司者¶
尚未徵解也兹者仰荷皇上軫念小民大賜蠲貸該司¶
若復追徵如故不免上負朝廷浩蕩之恩下滋小民誅求之¶
苦況所借銀兩除本色顔料銀外其舊例棉布等項折¶
色銀兩俱係應蠲之數所據該司呈稱乞要題請蠲免¶
似應俯從合無乞勅該部再加查議將先年那借銀兩¶
抵作京庫實數而各府拖欠京庫銀兩免行追徵其顔¶
料一項仍行各該縣分如數查解抵補惟復别有定奪¶
<pb:KR2f0030_WYG_005-4a>¶
　　請蠲存留倉米疏¶
題為欽奉聖諭事據江西布政使司呈奉臣并巡按江¶
西監察御史張　案驗行司備查本省存留錢糧有無¶
拖欠斟酌地方盈縮何項應免何項應徵具由詳報等¶
因依奉查得存留錢糧係本省地方以備嵗支者似應¶
照例蠲免以廣殊恩但全省一嵗支費皆仰給於此¶
且宗室蕃衍嵗祿又無加派每遇支放率多那借無從¶
處補相應分别緩急酌量徵免合無將大府祿米各府¶
<pb:KR2f0030_WYG_005-4b>¶
祿米改派各祿庶儀祿米新封祿銀司庫派抵各祿銀¶
三司俸糧銀協濟各府支給操運官軍行月糧等項倉¶
米銀共八項俱係緊要支用者容令照舊徵解其餘各¶
府州縣倉米銀各儒學倉米銀各府州縣庫鈔銀錢鈔¶
銀本司鹽鈔銀共五項似為稍緩者合自隆慶二年起¶
至六年止如已完在庫者截數解司正支曾經查盤侵¶
欺者仍照追比還官其小民拖欠者悉行蠲免用示矜¶
恤萬厯元年二年者每年帶徵二分以備支給等因到¶
<pb:KR2f0030_WYG_005-5a>¶
臣據此案照先准戸部咨該本部題内開各處原係存¶
留本處地方以備嵗支者難以懸斷本部亦咨各巡撫¶
官查覈有無拖欠斟酌地方盈縮應免應徵併具本奏¶
報等因題奉欽依移咨前來已經行司查報去後今據¶
前因該臣㑹同巡按江西監察御史張　看得本省嵗¶
支銀米俱於存留銀内出辦全完不無缺乏之虞槩徵¶
似非矜恤之意所據該司分别應徵應免款目前來似¶
應題請伏乞勅下該部再加查議將前項各項存留錢¶
<pb:KR2f0030_WYG_005-5b>¶
糧定擬應徵應免庶便遵行¶
　　請蠲解京折色疏¶
題為欽奉聖諭事據江西布政使司呈奉臣并巡按江¶
西監察御史張　案驗查勘萬厯元年二年解京折色¶
錢糧各州縣有無災傷貧瘠應免應徵分數縁由詳報¶
等因依奉查得陸續先於各該年分據各府州縣申據¶
各該里老南昌府南昌等縣譚正一等瑞州府髙安等¶
縣趙思寵等袁州府萬載等縣鄧繼生等臨江府清江¶
<pb:KR2f0030_WYG_005-6a>¶
等縣張竒等吉安府廬陵等縣蕭周等撫州府臨川等¶
縣饒坤等建昌府南城等縣王文瑞等廣信府貴溪等¶
縣丁呉汪等饒州府鄱陽等縣鄭時佐等南康府星子¶
等縣宋夢聖等贑州府贑縣等縣馮可用等各呈告水¶
旱不等災傷及貧瘠難支情由到縣申府先後申司在¶
巻今奉前因該本司看得江西地方土宇不廣山川沉¶
斥居半為甚瘠也物産既寡用度不周為甚貧也故於¶
國家常賦之供祇惟年糓豐登是賴況如湖東九江諸¶
<pb:KR2f0030_WYG_005-6b>¶
郡濱臨江湖每苦於淫潦之浸浥嶺北湖西諸郡蟺蜿¶
山谷又病於旱乾之藴隆南昌為章貢袁水之滙流受¶
害獨深瑞州為岡陵沙磧之窟宅嵗歉尤最巻查萬厯¶
元二年以來小民虧欠課額徒費徵求司牧者亦無如¶
之何矣盖國用原有常經蠲租出自特典是以年值亢¶
沴有司不敢開報分數之多及其檢踏災傷回覆多在¶
八月之後縱使瑣瀆宸聴愆期無益只索勉為計處或¶
官捐税銀代納或民將差銀減徵剜肉補瘡其何能濟¶
<pb:KR2f0030_WYG_005-7a>¶
兹者仰荷朝廷浩蕩之恩隆慶二年至隆慶六年解京¶
折色銀兩盡行蠲免其萬厯元年二年者豈敢再為姑¶
息但地方實有不堪委宜矜貸遵照明文逐一查閲除¶
已完一十一縣外其有逋欠係該災傷貧瘠者共四十¶
五州縣又雖非災傷貧瘠而逋欠之數不多係該畸零¶
下户窮苦難追者共一十九縣備查各完欠分數品别¶
輕重等第開報内除原經撫按衙門案行守巡該道查¶
盤侵欺批允追徵者照舊併追外其實係小民拖欠者¶
<pb:KR2f0030_WYG_005-7b>¶
開列具呈乞為題請等因到臣據此案照先准戸部咨¶
該本部題内開江西自隆慶二三四年并隆慶五年六¶
年解京各項折色錢糧俱乞聖恩盡行蠲免外查得萬¶
厯元年二年錢糧除完納八分有餘其拖欠一分有餘¶
今蒙聖諭亦在蠲免數内但年月頗近不敢槩請盡蠲¶
容臣等咨行各處撫按官各查所属地方果有災傷或¶
原貧瘠十分疾苦州縣從實具奏請乞聖恩亦行寛免¶
其餘各處無大災傷地方仍照例每年帶徵二分等因¶
<pb:KR2f0030_WYG_005-8a>¶
題奉欽依移咨到臣已經欽遵行司查報去後今據開¶
報前來該臣㑹同巡按江西監察御史張　覆查相同¶
照得江西郡邑非濱臨江湖即錯處山谷水未溢而民¶
已告&KR1369;晴未久而苗已就枯且水鄉方幸其霽而山田¶
已有旱乾之慮山邑方望其雨而水田已抱浸淫之虞¶
告災者盖無嵗無之也况地瘠民貧五糓之外别無他¶
産檐石之蓄輒為充盈嵗有常賦既難請蠲逋負相仍¶
徒費徵榷兹者仰賴我皇上軫念民間破格蠲貸實江¶
<pb:KR2f0030_WYG_005-8b>¶
民再生之㑹矣所據該司呈報各州縣災傷貧瘠疾苦¶
并分别應徵應免分數前來相應題請伏望勅下該部¶
再加覆議准照徵免庶小民獲蘇誅求之苦而臣等亦¶
少逭鰥曠之罪矣¶
　計開¶
　　一災傷極重四縣¶
　　　新建縣¶
　　　　已完一釐未完九分九釐¶
<pb:KR2f0030_WYG_005-9a>¶
　　　吉永豐縣¶
　　　　已完二分二釐未完七分八釐¶
　　　臨川縣¶
　　　　已完三分二釐未完六分八釐¶
　　　都昌縣¶
　　　　已完七分五釐未完二分五釐¶
　　一貧瘠尤甚五縣¶
　　　奉新縣¶
<pb:KR2f0030_WYG_005-9b>¶
　　　　已完一分八釐未完八分二釐¶
　　　峽江縣¶
　　　　已完二分二釐未完七分八釐¶
　　　東鄉縣¶
　　　　已完一分未完九分¶
　　　安仁縣¶
　　　　已完二分一釐未完七分九釐¶
　　　建昌縣¶
<pb:KR2f0030_WYG_005-10a>¶
　　　　已完二分未完八分¶
　　　　　以上九縣未完之數除查盤侵欺照舊追¶
　　　　　　徵外其餘相應全免¶
　　一災傷稍重二十九州縣¶
　　　寧州¶
　　　　已完一分二釐未完八分八釐¶
　　　南昌縣　　　　　　　　　　　　　　一¶
　　　　已完一釐未完九分九釐¶
<pb:KR2f0030_WYG_005-10b>¶
　　　進賢縣¶
　　　　已完四分六釐未完五分四釐¶
　　　髙安縣¶
　　　　已完四分七釐未完五分三釐¶
　　　上髙縣¶
　　　　已完伍分三釐未完四分七釐¶
　　　新昌縣¶
　　　　已完五分九釐未完四分一釐¶
<pb:KR2f0030_WYG_005-11a>¶
　　　萍鄉縣¶
　　　　已完六分四釐未完三分六釐¶
　　　萬載縣¶
　　　　已完七分六釐未完二分四釐¶
　　　清江縣¶
　　　　已完五分二釐未完四分八釐¶
　　　新喻縣¶
　　　　已完六分五釐未完三分五釐¶
<pb:KR2f0030_WYG_005-11b>¶
　　　廬陵縣¶
　　　　已完四分八釐未完五分二釐¶
　　　吉水縣¶
　　　　已完五分六釐未完四分四釐¶
　　　泰和縣¶
　　　　已完六分未完四分¶
　　　萬安縣¶
　　　　巳完七分三釐未完二分七釐¶
<pb:KR2f0030_WYG_005-12a>¶
　　　金谿縣¶
　　　　巳完三分七釐未完六分三釐¶
　　　崇仁縣¶
　　　　已完六分一釐未完三分九釐¶
　　　樂安縣¶
　　　　已完七分三釐未完二分七釐¶
　　　南城縣¶
　　　　已完二分五釐未完七分五釐¶
<pb:KR2f0030_WYG_005-12b>¶
　　　新城縣¶
　　　　已完四分二釐未完五分八釐¶
　　　上饒縣¶
　　　　已完七分三釐未完二分七釐¶
　　　貴溪縣¶
　　　　已完四分八釐未完五分二釐¶
　　　玉山縣¶
　　　　已完六分未完四分¶
<pb:KR2f0030_WYG_005-13a>¶
　　　弋陽縣¶
　　　　已完七分六釐未完二分四釐¶
　　　鉛山縣¶
　　　　巳完七分五釐未完二分五釐¶
　　　廣永豐縣¶
　　　　已完五分八釐未完四分二釐¶
　　　鄱陽縣¶
　　　　已完二分七釐未完七分三釐¶
<pb:KR2f0030_WYG_005-13b>¶
　　　餘干縣¶
　　　　已完一分五釐未完八分五釐¶
　　　浮梁縣¶
　　　　已完六分六釐未完三分四釐¶
　　　樂平縣¶
　　　　已完七分一釐未完二分九釐¶
　　一貧瘠稍甚四縣¶
　　　靖安縣¶
<pb:KR2f0030_WYG_005-14a>¶
　　　　已完四分三釐未完五分七釐¶
　　　萬年縣¶
　　　　已完二分四釐未完七分六釐¶
　　　星子縣¶
　　　　已完六分七釐未完三分三釐¶
　　　安義縣¶
　　　　已完二分七釐未完七分三釐¶
　　　　　以上三十三州縣未完之數除查盤侵欺¶
<pb:KR2f0030_WYG_005-14b>¶
　　　　　　照舊追徵外餘欠以十分為率應各量¶
　　　　　　免五分餘仍照例每年帶徵二分¶
　　一災傷稍輕三縣¶
　　　豐城縣¶
　　　　已完七分四釐未完二分六釐¶
　　　贑縣¶
　　　　已完八分四釐未完一分六釐¶
　　　寧都縣¶
<pb:KR2f0030_WYG_005-15a>¶
　　　　已完七分未完三分¶
　　　　　以上各縣未完之數除查盤侵欺照舊追¶
　　　　　　徵外餘欠以十分為率應各量免三分¶
　　　　　　餘仍照例每年帶徵二分¶
　　一雖不甚貧瘠亦無重大災傷但未完銀數不多¶
　　　　　　查係小民拖欠節催難完一十九縣¶
　　　武寧縣¶
　　　　已完九分七釐未完三釐¶
<pb:KR2f0030_WYG_005-15b>¶
　　　宜春縣¶
　　　　已完八分七釐未完一分三釐¶
　　　分宜縣¶
　　　　已完八分五釐未完一分五釐¶
　　　新淦縣¶
　　　　已完九分九釐未完一釐¶
　　　安福縣¶
　　　　已完九分九釐未完一釐¶
<pb:KR2f0030_WYG_005-16a>¶
　　　永新縣¶
　　　　已完九分三釐未完七釐¶
　　　龍泉縣¶
　　　　已完九分七釐未完三釐¶
　　　永寧縣¶
　　　　已完九分九釐未完一釐¶
　　　宜黄縣¶
　　　　已完九分未完一分¶
<pb:KR2f0030_WYG_005-16b>¶
　　　南豐縣¶
　　　　已完九分九釐未完一釐¶
　　　廣昌縣¶
　　　　已完九分九釐未完一釐¶
　　　徳興縣¶
　　　　已完九分八釐未完二釐¶
　　　徳安縣¶
　　　　已完九分七釐未完三釐¶
<pb:KR2f0030_WYG_005-17a>¶
　　　湖口縣¶
　　　　已完九分九釐未完一釐¶
　　　彭澤縣¶
　　　　已完九分九釐未完一釐¶
　　　瑞昌縣¶
　　　　已完九分八釐未完二釐¶
　　　南康縣¶
　　　　已完九分八釐未完二釐¶
<pb:KR2f0030_WYG_005-17b>¶
　　　興國縣¶
　　　　已完九分八釐未完二釐¶
　　　安逺縣¶
　　　　已完九分一釐未完九釐¶
　　　　　以上各縣未完之數除查盤侵欺照舊追徵¶
　　　　　　外其餘俱應蠲免¶
　　請蠲四司料銀疏¶
題為恭覩綸恩忻逢駿恵輙祈推廣以効對揚事據江¶
<pb:KR2f0030_WYG_005-18a>¶
西布政使司呈奉臣并巡按江西監察御史張　案驗¶
行司將隆慶二三四年拖欠應徵七分工部四司料銀¶
即行各府州縣查照欽遵俱全蠲免隆慶五年六年每¶
年帶徵三分限三年内通完萬厯元年二年盡數徵解¶
其應免數内有借過别項代解者作何議擬徵補等因¶
依奉查得本省應徵四司料銀每年額派三萬二千四¶
百二十五兩四錢二分三釐三毫五絲原因各属追徵¶
不齊奉欽限嚴催隆慶二年起至六年止料銀緊急本司¶
<pb:KR2f0030_WYG_005-18b>¶
查將各属解到見徵萬厯元二年分本部料銀一萬三¶
千五百二十五兩一錢二分五釐三毫六絲六忽四微¶
湊作隆慶二三四五六年分料銀解部完訖前借銀兩¶
應合追補除五年六年分奉文不免每年仍帶徵三分¶
共該銀五千二百二十一兩一錢零六釐四毫一絲解¶
補外惟二三四年共該銀八千三百零四兩一分八釐¶
九毫五絲六忽四微在奉例蠲免之内即欲如例免徵¶
則前借萬厯元二年料銀無從抵補若復追徵則小民¶
<pb:KR2f0030_WYG_005-19a>¶
稱有恩例不沾實恵合無呈乞題請將前借銀八千三¶
百零四兩一分八釐九毫五絲六忽四微准作萬厯元¶
二年分應解料銀正數此外兩年尚有未完共該銀五¶
萬一千三百二十五兩七錢二分一釐三毫三絲三忽¶
六微照數徵解以足原額其隆慶二三四年小民拖欠¶
者悉行蠲免等因到臣據此案照先准工部咨該工科¶
都給事中劉鉉題前事本部覆議題奉欽依移咨到臣¶
已經行司通行欽遵查議去後今據前因該臣㑹同巡¶
<pb:KR2f0030_WYG_005-19b>¶
按江西監察御史張　看得先該布政司因奉欽限催¶
解隆慶二年起至六年止四司料銀緊急各府徵解未¶
齊只得借過萬厯元二年分四司料銀抵解今布政司¶
之解部者所欠不多故部中原題開稱隆慶二三四年¶
止欠一百六兩四錢准行蠲免而不知各府之解布政¶
司者尚欠八千三百零四兩一分八釐九毫五絲六忽¶
四微也兹者仰荷皇上軫念小民大賜蠲貸若不及時¶
請明則借解之銀無從抵補奉蠲之民尤難重徵伏乞¶
<pb:KR2f0030_WYG_005-20a>¶
勅下該部再加查議將前借解過年分銀兩擬定應免¶
應徵移咨前來以慿欽遵查照施行¶
　　請換闗防疏¶
題為請換闗防事臣於本年六月二十九日准前任巡¶
撫右副都御史楊　咨送原接管年字七百十九號巡¶
撫江西銅闗防一顆收掌行用外今驗係成化二十一¶
年鑄給嵗久質薄篆文磨蔑為照巡撫衙門錢糧軍務¶
攸係文移出入鈐盖模糊既恐易於生姦而題奏章疏¶
<pb:KR2f0030_WYG_005-20b>¶
硃痕狼藉又似嫌於不敬相應請換伏乞勅下禮部查¶
照覆請鑄給其舊闗防一顆候新闗防至日另行奏繳¶
　　條議錢法疏¶
題為疏通錢法以裕經用事據江西布政使司清軍右¶
布政使司何子夀呈奉臣并巡按江西監察御史張¶
批允先借税契等銀收買銅錫鳩集匠工照式鼔鑄自¶
萬厯四年十月二十日始至今止每日四十爐僅選中¶
式銅錢七十餘萬文擇於長至日乃一陽開泰萬彚涵¶
<pb:KR2f0030_WYG_005-21a>¶
春是為上吉呈送驗明發過都布按三司并南昌府衛¶
南新二縣官吏折俸各色人役工食共二十萬文又於¶
十二月十一日差檢校李邁發去撫州府一十五萬文¶
又陸續發過南昌府六萬七千二百文本月二十五等¶
日差河泊吳松發去九江府一十萬文倉官許喬發去¶
饒州府一十萬文倉官陳日望發去吉安府一十萬文¶
各遵依行使除以後鑄積陸續分發各府另報外合先¶
呈報等因到臣據此案照先准戸部咨該本部覆戸科¶
<pb:KR2f0030_WYG_005-21b>¶
給事中周　題定議條式四事題奉聖㫖疏通錢幣¶
乃足民良法依擬通行天下著各撫按官設法經理一¶
體開鑄與本地方舊錢相兼行使務在便民毋致勞擾¶
私鑄的嚴行禁治工部還各降以式鑄成之日著呈様¶
來看并有無通行縁由查實奏報欽此欽遵備咨照依¶
本部題奉欽依内事理轉行司府一體欽遵施行准此¶
隨經備行布政司刋給榜諭及通行司道府州縣衛所¶
等衙門一體欽遵查照并行該司遵照明㫖作速議處¶
<pb:KR2f0030_WYG_005-22a>¶
設法開鑄與本地方舊錢相兼行使務在便民毋致勞¶
擾并嚴禁私鑄縁由通詳報奪隨據右布政使何子夀¶
呈准本司咨該本職看得錢法事宜統行海内執要者¶
固極經綸之大然徳意敷宣貴協情俗奉行者當盡節¶
目之詳況今時值草創工藝未精民志未定若不乗時¶
利導随事曲防何以昭永乆之美利而廣浩蕩之恩澤¶
哉所有開鑄應行事宜擬合列款呈詳等因到臣詳批¶
照行去後今據前因該臣㑹同巡按江西監察御史張¶
<pb:KR2f0030_WYG_005-22b>¶
　議照錢幣乃生財之大道而鼓鑄又疏通之良法江¶
西地瘠民貧日中為市多用米糓盖金銀甚寡而錢法¶
未行也茲者仰荷皇上軫念民艱俯從部科之議廣為¶
開鑄復又頒降錢式以便遵行由中及外同軌同文民¶
志既定而民用自前矣臣等敢不仰體聖衷竭力修舉¶
發行之日街衢鼔掌稱快諦觀民情可保無滯所據本¶
官先後議報開鑄事宜臣等㕘互部議條式覆加詳議¶
除行該司一面舉行并將後鑄新錢陸續分布各属申¶
<pb:KR2f0030_WYG_005-23a>¶
諭官民一體行用外所有應呈様新錢一千文并應題¶
請事宜合就摘款奏報¶
　計開¶
　　一議開局江省諸郡幅員省㑹乃其宅中之地今¶
　　　議即於省中開局俾各府環聚鑄造不惟事體¶
　　　歸一且免盜鑄者乗機蠭起查得先年省城開¶
　　　局鑄錢坐落順化門内後因停鑄且值都司大¶
　　　造軍器局房不足改為副局今軍器分造於各¶
<pb:KR2f0030_WYG_005-23b>¶
　　　衛所二局空設已久中所存者惟敝械破甲數¶
　　　件而已似應移入副局收貯其正局兩邉廊房¶
　　　二十八間可容輳砌爐座中房二層計六間可¶
　　　為委官住息行事之所前池後井取水甚便日¶
　　　後爐治盛行再為開拓亦無難也合無准將軍¶
　　　器正局改為錢局以便鼔鑄伏乞聖裁¶
　　一定責成議得㑹省監鑄有右布政使總其綱南¶
　　　昌府同知理其目又擇賢能首領等官四員奔¶
<pb:KR2f0030_WYG_005-24a>¶
　　　走効勞收銀收銅登記冊籍無容别議矣然在¶
　　　各府同知亦宜前來分任若使盡驅入省不免¶
　　　曠廢職務若使輪畨鑄造一時錢難徧及盖爐¶
　　　座有限官難坐守合無責令各府同知每季止¶
　　　將存留銀解司或齎真正好銅到司兑換鑄成¶
　　　之錢解到銀銅以先後完欠時日數目分别勤¶
　　　惰而奬戒之則職業不致妨廢而錢亦自可周¶
　　　行矣伏乞聖裁¶
<pb:KR2f0030_WYG_005-24b>¶
　　一定錢式查得戸部原降様錢一百文共重一十¶
　　　三兩每文準重一錢三分輪郭周正字文明潔¶
　　　盖銅質厚重故易於全美也且以十文計之銅¶
　　　質工料與分銀價值不甚㕘差非惟民間樂於¶
　　　行使而私鑄者頗無利益將不禁而自止矣此¶
　　　正古人不愛銅不惜工之説也合無申諭局中¶
　　　輕重大小厚薄悉照原式永永遵守倘有私意¶
　　　増減者容臣等以違制論罪應㕘治者查照㕘¶
<pb:KR2f0030_WYG_005-25a>¶
　　　治其官府收放錢糧如有輕重不如式者即係¶
　　　私鑄不得一槩混行伏乞聖裁¶
　　一計工料查得時價黄銅一百斤該銀六兩紅銅¶
　　　㸃化成黄工料適足相當每錢一文計重一錢¶
　　　三分每一千一百文該重八斤一十五兩初鑄¶
　　　用黄銅九斤一十兩四錢四分價銀五錢七分¶
　　　九釐一毫五絲盌子錫十兩價銀三分七釐五¶
　　　毫入火銷除藥氣水磨蕩滌渣滓約折銅一斤¶
<pb:KR2f0030_WYG_005-25b>¶
　　　五兩四錢四分恰存前數其鏇磨工役部文原¶
　　　開抽取民壯水夫但各役原非慣習車鏇既不¶
　　　圓整磨澤每失輕重況有本等差使不無顧此¶
　　　失彼必須仍用匠作翻砂看火提鑵等匠共工¶
　　　食銀一錢三分二釐磨錢開字剉眼穿條熏色¶
　　　等匠共工食銀八分八釐煤炭砂罐擦錢砂燒¶
　　　灰隔砂杉木穿錢麻索及熏色松香牛蹄殻等¶
　　　項共銀一錢六分三釐三毫五絲各項計算工¶
<pb:KR2f0030_WYG_005-26a>¶
　　　費共銀一兩該鑄錢一千一百文就今銅價較¶
　　　之每兩約贏一錢相應作正支銷但恐省直通¶
　　　鑄局多銅少價值増髙又難定執合無行令該¶
　　　司明立文案悉照今定價值鼔鑄候有増減另¶
　　　行呈奪伏乞聖裁¶
　　一議鑄額准户部咨内開通行内外各省直一體¶
　　　開鑄不必拘以定額惟劑量各處存留數目四¶
　　　分鑄錢六分待用定限本年鑄完等因查得江¶
<pb:KR2f0030_WYG_005-26b>¶
　　　西存留總散數目行據十三府開報前來計算¶
　　　南昌府屬該扣銀五萬六十六兩四錢五分一¶
　　　釐九毫零瑞州府屬該扣銀一萬八千八百四¶
　　　十四兩八錢九釐九毫零袁州府屬該扣銀一¶
　　　萬五千一百七十四兩一分一釐八毫零臨江¶
　　　府屬該扣銀一萬六千六百二十三兩二錢六¶
　　　分四釐七毫零吉安府屬該扣銀三萬六千六¶
　　　百七十九兩五錢一分五釐八毫零撫州府屬¶
<pb:KR2f0030_WYG_005-27a>¶
　　　該扣銀一萬八千六十五兩七錢三釐六毫零¶
　　　建昌府屬該扣銀一萬五千三百四十五兩九¶
　　　錢三分九釐五毫零廣信府屬該扣銀二萬三¶
　　　千一百三十三兩一錢一分八釐五毫零饒州¶
　　　府屬該扣銀三萬四千五十三兩四錢三分一¶
　　　釐八毫零南康府屬該扣銀一萬六千四百九¶
　　　兩九錢四分六釐七毫零九江府屬該扣銀一¶
　　　萬一千四百四十二兩九錢九分九釐四毫零¶
<pb:KR2f0030_WYG_005-27b>¶
　　　南安府屬該扣銀一萬六千四百八十五兩一¶
　　　錢一分八釐三毫零贑州府屬該扣銀二萬八¶
　　　千七十一兩九分七釐二毫零通共該扣鑄錢¶
　　　銀三十萬三百九十五兩四錢九釐七毫零但¶
　　　開局之初銅工既少手藝尚生見今未滿五十¶
　　　爐每爐每日未滿五百文即以百爐為率每爐¶
　　　千文每日止得十萬文每月該鑄錢三百萬文¶
　　　每嵗該鑄錢三千六百萬文共約准銀三萬六¶
<pb:KR2f0030_WYG_005-28a>¶
　　　千兩以十嵗計之方得鑄完一嵗所扣之存留¶
　　　也所據前項銀兩似難一嵗鑄完但今日作不¶
　　　輟工多加爐爐多加鑄監鑄官如有遲悞容臣¶
　　　等遵奉欽依事理嵗終㕘劾伏乞聖裁¶
　　一議舊錢准户部咨内開前代舊錢各處地方行¶
　　　使已久民與相安俱照舊用數目准折務從民¶
　　　便不得擅為低昻阻撓成法等因節奉聖㫖著¶
　　　各撫按官設法經理一體開鑄與本地方舊錢¶
<pb:KR2f0030_WYG_005-28b>¶
　　　相兼行使務在便民毋致勞擾欽此查得江西¶
　　　一省原非行錢地方近該前任都御史楊　要¶
　　　得疏通錢法與民興利聴民前到别省行錢處¶
　　　所收買前來發賣毎銀一分准行八文意甚善¶
　　　矣而百姓竟不樂從臣接管後復申前案擴八¶
　　　文為十文又諭令新錢七文兼舊三文而百姓¶
　　　阻塞如故臣等細詢之盖由販户魯華杜林等¶
　　　前去各省販錢惟欲多得利銀不顧美惡甚至¶
<pb:KR2f0030_WYG_005-29a>¶
　　　用銀一錢收錢二三百文者質輕銅假字文磨¶
　　　糊皆係民間私鑄原非前代并我朝所鑄制錢¶
　　　各商惟見官府不為主張輒騰怨謗而不知窮¶
　　　民自食其力豈肯以有用之物易無用之錢耶¶
　　　不然何新錢一出而民争趨之不暇也今若强¶
　　　民兼行仍恐併其新者而阻之且又與明㫖所¶
　　　云務在便民毋致勞擾之意有違矣但查此輩¶
　　　所販之錢不下萬金資本既多宜其情之急急¶
<pb:KR2f0030_WYG_005-29b>¶
　　　也合無念其皆為皇上赤子勅下該部查議准¶
　　　行布政司將魯華等見在販錢除鉛錫不堪外¶
　　　毎觔比照黄銅量增價值盡行收買鎔鑄改作¶
　　　新錢則非惟各商不至失所而偽錢既銷新者¶
　　　益行矣伏乞聖裁¶
　　一議收發臣等照得錢法之行須斂散得宜上下¶
　　　一體行使然後可以流通而民樂於從也查得¶
　　　江西錢糧除一切解京之數不便收錢外其存¶
<pb:KR2f0030_WYG_005-30a>¶
　　　留銀兩扣留鹽税薪俸工食等項但係在於本¶
　　　省流轉支用者皆令銀錢相兼收放此猶地方¶
　　　諸臣可以酌量徑自施行者也至於本省王府¶
　　　祿糧嵗給不下十萬餘金使非銀錢兼發則又¶
　　　有窒而不通之處然此非臣等之所能强者伏¶
　　　望勅下該部再加查議通行本省各王府知㑹¶
　　　一體遵行則既開其源復導其流雖欲不行不¶
　　　可得矣伏乞聖裁¶
<pb:KR2f0030_WYG_005-30b>¶
　　報丈勘各衛所屯田疏¶
題為稽查章奏随事考成以修實政事據江西按察司¶
督理屯田僉事霍與瑕呈奉臣案驗萬厯四年十月二¶
十九日准戸部咨該刑科等科都給事中等官嚴用和¶
等題前事款開一件理財事該都御史曹　等條奏屯¶
田事宜本部議行各省奏報一行江西巡撫楊　巡按¶
李　接管張　原限萬厯三年二月終回銷至今未報¶
前件該本部查得江西原限過違一年有餘合再改限¶
<pb:KR2f0030_WYG_005-31a>¶
萬厯伍年四月終完報等因覆奉欽依移咨前來案仰¶
本道查照原行作速完報等因奉此案照先奉巡撫江¶
西都御史楊　案驗准户部咨該南京都察院都御史¶
曹　題前事本部議覆恭候命下本部移咨各邉督撫¶
備行各管屯僉事等官查照奏内括地之法將各鎮屯¶
田總括四境算其里數逺近計其田數多寡然後畫圗¶
編號魚鱗文冊悉造主名各地若干以人認地以地計¶
田以田計糧内除城郭道路堡塞村落及水衝沙壓與¶
<pb:KR2f0030_WYG_005-31b>¶
民地之外要見應種應科田地若干頃畆中間地土厚¶
薄不一無過三等屯地稍薄者仍照舊幇貼一二尚餘¶
地畆除納糧外有遺漏者仍令入糧若牛具地畆取其¶
上等中等者免納銀兩亦量入糧果係下等薄地略可¶
耕種者方令上納牛具銀兩三分内有將官侵占數多¶
除量給飬亷外即便退出招人認種各邉撫按將清理¶
過屯田除原額之外要見增出地畆若干糧石若干造¶
冊奏繳青冊送部查考等因題奉欽依移咨前來案行¶
<pb:KR2f0030_WYG_005-32a>¶
到道并蒙巡按江西等處監察御史侯　案驗奉都察¶
院勘劄准户部咨該吏科給事中楊　題為敷陳未議¶
以仰裨聖治事款開清理軍屯以足兵食本部議覆移¶
咨都察院轉行各省直清軍御史備行屯田司道等官¶
弔查各衛所屯田食糧冊籍要見某衛原額屯地若干¶
該徵糧若干今止實徵糧若干如果額數不足要見因¶
何事故有無以熟作荒以肥作瘠其逃絶屯丁遺下田¶
地的係何人承種是否隠漏强占逐一查究明白以前¶
<pb:KR2f0030_WYG_005-32b>¶
應追子粒姑免追還如有前弊干碍勢豪有力之家應¶
拏問者拏問應㕘奏者㕘奏仍將查處過數目縁由造¶
冊奏繳等因題奉欽依咨劄本院案行本道俱經通行¶
遵照清查勘報外該本道查得江西衞所屯田坐落本¶
省各府屬縣及直𨽻東流建徳二縣地方洪武永樂年¶
間撥軍下屯開墾每軍領種一分每分三十畆嵗納子¶
粒米六石𢎞治十六年奉欽差科道親臨丈量額外多¶
餘者作為新増餘田陞納輕齎折銀逓年照數催徵給¶
<pb:KR2f0030_WYG_005-33a>¶
作官軍糧餉大約田有定區人有定𤱔糧有定則冊有¶
定籍失額者千無二三拖欠者石不升合今照都御史¶
曹　　所議盖有見於邊鎮地土寛廣等則不一遺漏¶
之數既多侵占之弊日甚欲盡總括之法以收强富之¶
功一則曰各邉撫按二則曰邉臣加意似與腹裏稍殊¶
盖塞下陸地千里一望平陽畫圗編號計算為易本省¶
屯田軍民錯雜山灣水曲峻嶺斜坡大段不過數畆即¶
間納糧民田如贑州一衞田地坐落興國等六縣散落¶
<pb:KR2f0030_WYG_005-33b>¶
四郊不在一區總括乗除之法較之邉壤勢自懸殊非¶
但畫圗不易抑亦丈量為難呈乞俯念南北異宜移文¶
轉達止遵敷陳未議後案冊報及經督委各府清軍同¶
知南昌府顧其志袁州府林萬韶吉安府戴桂撫州府¶
徐楠建昌府錢捧盈廣信府林敬冕饒州府蔣建南安¶
府康誥贑州府李梧督同各該衞所掌印管屯官弔取¶
食糧屯田冊籍親臨地方將各原額官軍并田地頃畆¶
額數逐一清勘明白重覆逐段丈勘得江西都司所屬¶
<pb:KR2f0030_WYG_005-34a>¶
南昌等三衛并吉安等十一千户所及額撥守禦龍泉¶
百户所各原額并新増田地通共五千四百七十一頃¶
三十八畆四分三釐該納子粒米麥一十萬一千五百¶
四十六石四斗二升五合五抄六撮九圭原額新増俱¶
存糧石嵗徵無欠合將丈勘過各衞所原額新增及坐¶
落地方屯田頃畆總散各數并見今承種軍舍姓名造¶
冊繳報等因到臣據此查得接管巻内先准戸部咨該¶
南京都察院都御史曹　　題為理財事内開前項括¶
<pb:KR2f0030_WYG_005-34b>¶
地之法又准本部咨該戸部都給事中光　等題為清¶
查邉腹屯額及釐正洲蕩蘆課以裨國計事内開通行¶
各省直及邉鎮督撫并咨都察院轉行各巡按屯田御¶
史備行各屯田道弔取各衛所老冊備查原額軍人若¶
干每名原額屯地若干見今何人承種逐一挨出親自¶
丈量要見與舊額有無相合侵奪者即追還官首出者¶
免其問罪額屯既清著實整理若有抛荒召人開墾原¶
係成熟督率耕種每嵗終將行過事蹟依期奏報等因¶
<pb:KR2f0030_WYG_005-35a>¶
又先准本部咨該總督侍郎譚　條奏為懇乞聖明講¶
求大經大法以足國用以圗安攘以建久安長治事内¶
開肅屯政本部議行各省直撫按嚴督各司府屯田該¶
道與管屯都司備查所屬屯田額數多寡與其丘段界¶
限兼并者追奪還官占種者治之以法等因俱經備行¶
該道清查縁由在巻續准咨開一件理財事考成改限¶
完報又經查催去後今據前因該臣㑹同巡按江西監¶
察御史張　覆查得本省屯田原額新増具在冊籍並¶
<pb:KR2f0030_WYG_005-35b>¶
無失額亦無抛荒况軍民雜處山灣水曲畸零散亂較¶
之邉方曠野委有不同既經該道委官查將原額新増¶
各數開報前來合行回奏又查得先准都察院咨為乞¶
省繁文以節浮費事内開奏繳各項文冊止備查覈或¶
巡撫造而巡按免造題奉欽依遵行在巻今照前項文¶
冊係共一事例合歸併㑹查相同相應臣衙門一處造¶
繳今將該道報到逐段丈勘過各衞所原額新增及坐¶
落地方屯田頃畆總散各數并見今承種軍舍姓名備¶
<pb:KR2f0030_WYG_005-36a>¶
造文冊奏繳青冊咨部查考¶
　　裁革小江堡疏¶
題為因時審勢議裁冗兵移補營額以固重鎮事據江¶
西布按二司守巡嶺北道右㕘政侯于趙副使朱茹分¶
守南贑㕘將郭堅呈奉巡撫南贑右副都御史江　牌¶
開前事照得贑屬地方先因廣省用兵黄鄉未靖節經¶
題奉欽依於龍南定南安逺信豐四縣適中處所建立¶
小江城堡設把總一員統領贑營官兵一枝駐劄防禦¶
<pb:KR2f0030_WYG_005-36b>¶
今照龍定等縣地方俱各安定黄鄉已建縣治又設把¶
總領兵在彼則小江堡官兵似為冗濫及照此兵原係¶
贑營撥發即今本營復經題發一枝往長寧縣防守鎮¶
兵日減將來未免積弱可虞相應撤回前兵合營操練¶
備仰二道即㑹分守南贑㕘將郭堅查議通詳以慿㑹¶
議施行等因依奉行據贑州府申稱巻查先為議設營¶
堡防禦官兵保安地方事隆慶六年九月二十六日蒙¶
分巡嶺北道副使黄翼案驗奉巡撫南贑都御史李¶
<pb:KR2f0030_WYG_005-37a>¶
案驗議將南贑左營一枝官兵六百二十員名調赴信¶
豐龍南定南安逺四縣適中切近恵潮等處地名小江¶
堡屯劄把截今奉前因看得小江堡乃各縣之衝彼時¶
黄鄉未靖建堡調兵權宜暫設今黄鄉盪平已建縣治¶
又有把總謝勅統兵在縣駐鎮則小江堡官兵似應撤¶
回贑營操練等因到道該二道㑹同㕘將郭堅看得小¶
江堡離信豐縣八十里龍南安逺定南各約二三百里¶
地勢遼濶路當衝劇在昔廣東巢冦出沒無時黄鄉葉¶
<pb:KR2f0030_WYG_005-37b>¶
酋叛服不一時方征剿翁源河源和平等處巢賊慮恐¶
衝突過界流害江省是以先任都御史李　議設本堡¶
官兵把截要害不為無見邇來廣地雖尚用兵相距甚¶
逺且葉賊就擒長寧建縣見奉欽依分撥贑營官兵三¶
百餘名設有把總在彼守禦則長寧實當四縣之界首¶
為閩廣江省之咽喉而小江堡反為腹裏之地矣況長¶
寧營與羊角水堡勢屬掎角脱或長寧有事可以相援¶
龍南定南遇警三營亦足䇿應原設小江堡兵似為無¶
<pb:KR2f0030_WYG_005-38a>¶
用及照贑營居江省之上㳺為各營之總㑹所宜厚集¶
戎兵以為雄鎮查得本營先已撥調左營一枝赴小江¶
堡駐守近又撥發長寧縣一枝鎮兵日漸減少即欲盡¶
行募補又以餉額有限未易取盈所據該府議將小江¶
堡官兵撤回本鎮補填營伍似為得䇿但前兵既議回¶
贑則把總馮鋭相應改調别用合無呈詳候題奉明㫖¶
允日施行等因到臣據此該臣㑹同巡撫南贑右副都¶
御史江　巡按江西監察御史張　議照贑鎮當東南¶
<pb:KR2f0030_WYG_005-38b>¶
襟喉要地必宿重兵方堪彈壓至其兵之或分或合則¶
又當視其所值之時勢輕重緩急為之劑量調停要求¶
兵足民安而已有難於膠守焉者向當廣界多警外患¶
方殷黄鄉桀驁内地未寧小江堡地方實當其衝移兵¶
一營統以把總赴彼駐守誠為得䇿即今惠潮諸冦以¶
次剗平黄鄉賊巢近從戡定開建長寧縣治撥發贑兵¶
一枝前去彼中守禦矣小江堡更屬内地有兵何所用¶
之顧是贑營實惟總㑹要區兵之强弱固四徼巢峒所¶
<pb:KR2f0030_WYG_005-39a>¶
視以向背其情者年來節有撥發兵額漸減雖今值在¶
無虞民各按堵而豫為桑土之謀以潜消其起侮之念¶
厚集戎兵用振威武斯實其所當汲汲圗者維此小江¶
堡兵見在空閒足以禆補其虚可無事於外索與其徒¶
勤召募宿兵於無用之地誠不若稍從變通移兵於有¶
用之區之為得也臣等審度時勢反覆思維議將前撥¶
小江堡兵復撤回營兼同訓練只一轉移之間而餉不¶
糜於坐食兵可資以盛强為今經乆之圗似無便於此¶
<pb:KR2f0030_WYG_005-39b>¶
者故敢冒昧上請伏乞勅下該部覆加查議如果臣等¶
所言不謬容令將小江堡官兵撤回贑鎮合營操練把¶
總馮鋭聴候改調别用庶事體畫一鎮兵日以固强精¶
神所衝山氛可冀永息矣¶
　　地震疏¶
題為地震事萬厯五年二月二十一日據江西布政使¶
司分守帶管分巡嶺北道右㕘政侯于趙呈本年二月¶
十四日據贑州府定南縣申稱近自上年十一月初五¶
<pb:KR2f0030_WYG_005-40a>¶
日夜有地連震二次初九日又震一次十二月二十五¶
日復震自東北來從南去當時驚異未敢申報又於今¶
年正月三十日午時地大震從西北來聲如雷鼓屋瓦¶
響裂風隨勢猛人民驚愕合就申報等因到道并奉巡¶
撫南贑等處提督軍務右副都御史江　　紙牌看得¶
地震係干災異例該㑹題仰二道即便飛報撫按衙門¶
㑹同具題備報到臣據此該臣㑹同巡按江西監察御¶
史張　看得地道主静乃今震動不寧且連震四次事¶
<pb:KR2f0030_WYG_005-40b>¶
出異常此皆臣等奉職無状之所致也况贑郡向係多¶
盜之鄉而定南又係新撫之邑民志甫定人心易搖除¶
臣等痛自修省及行所屬大小臣工一體交儆共圗消¶
弭并行該縣慰諭¶
　　勘過原任張布政復職疏¶
題為藩臣貪黷無忌迥乖素望懇乞聖明亟賜罷斥以¶
飭官箴事據江西按察司呈詳問得犯人聶寅招年四¶
十一嵗南昌府新建縣民狀招寅與在官樊鏡陳希武¶
<pb:KR2f0030_WYG_005-41a>¶
杜時際楊竒清蔡養蒙王之立熊世英各先後奉例納¶
充布政司吏役隆慶元年不等月日樊鏡以一考㕘西¶
通寅與熊世英俱㕘庫攅楊竒清㕘收科陳希武㕘禮¶
房各令典名缺在官邰化充書手龔文充門子向各在¶
司供役隆慶二年三月内已故㕘議甄沛署掌本司印¶
信至六月初二日止共三箇月陸續收放錢糧實止積¶
有羨餘銀六百二十五兩本官親自登報循環有今回¶
籍聴勘原任江西右布政使張柱到任㕘議甄沛隨將¶
<pb:KR2f0030_WYG_005-41b>¶
印務庫蔵交付掌管後張柱查得本省嵗辦厯日原派¶
各屬里甲銀一千八百八十四兩三錢九分四釐八毫¶
内將五百兩解京餘銀一千三百八十四兩三錢九分¶
四釐八毫儘數印造厯日係陳希武承行伊却不合不¶
行禀明照例通給宗儀人等以致張柱查將宗儀寡婦¶
不必印給減扣銀二百三十一兩九錢二分九釐存庫¶
支用適遇初行條編差徭事例有布按二司各道門皁¶
陶恵等八十五名將補給役過工食情由告蒙巡撫都¶
<pb:KR2f0030_WYG_005-42a>¶
御史劉　　批行本司彼張柱查將前扣存厯日餘銀¶
并支别項銀兩共湊三百零六兩具由呈允照數每名¶
量給三兩六錢發領訖有楊竒清被不知姓名讎人暗¶
將今不在官王元名字告稱伊索受換批常例銀兩情¶
由赴告張柱處准批本府通判萬言䇿行拘王元審係¶
匿名將詞繳報在巻及有别案見監追贓家屬萬丘生¶
伊已問軍監故父萬太三侵欠料銀數多監追無完張¶
柱常弔嚴比寅與熊世英先後役滿張柱查照資格將¶
<pb:KR2f0030_WYG_005-42b>¶
蔡養蒙王之立撥頂庫缺杜時際㕘西科彼張柱性剛¶
各吏小失輙便重治又如屬官赴省禀見若不依時多¶
被呵斥領解人等赴司兑銀稍有違限即行罪責以致¶
怨言四起致蒙巡按御史顧　訪聞題為前事内開張¶
柱到任以來收過錢糧將及四十萬共計所得不止萬¶
餘奉新等縣糧長魏仲詹等可審照磨孫莫魯領解折¶
銀九萬三千兩扣銀一千兩因係同鄉哭告止退四百¶
兩經厯張允領解四萬五千兩原剋銀五百兩因在庫¶
<pb:KR2f0030_WYG_005-43a>¶
攘禀要呈兩院差門子龔文勸回止扣銀三百兩知事¶
馮鑾領解八萬三千兩扣銀六百兩巡檢張彪章時潔¶
等領解胖襖銀共扣三百餘兩放王府祿糧銀一萬七¶
千二百六十二兩共扣五百餘兩下庫將逺年收貯各¶
箱銀兩查驗或係漏報或係羨餘約有一千七百餘兩¶
裝盛一桶盤算者庫書邰化齎送者門子龔文慿樊鏡¶
受章巡檢買差銀三百五十兩蔡養蒙王之立新㕘庫¶
缺各拜見銀二百兩杜時際新㕘西科先納銀一百兩¶
<pb:KR2f0030_WYG_005-43b>¶
得楊竒清之八十原罪聴其招回接萬太三之二百追¶
比遂從寛緩扣厯日紙銀三百六十兩餘剰者發賣取¶
價禮吏陳希武可查㕘議甄沛署印三月積有羨餘一¶
千三百餘兩本官以六百二十五兩報入循環餘銀六¶
百七十兩存庫作為公費亦取入已等因具本㕘奏間¶
張柱聞報陞授河南左布政使離任去訖蒙吏部議將¶
張柱回籍聴勘覆奉欽依咨劄巡撫都御史劉　　巡¶
按御史顧　　案行按察司㑹同布政司及守巡等道¶
<pb:KR2f0030_WYG_005-44a>¶
將奏内應審應查人巻通行提弔到官并提知情該吏¶
聶寅熊世英逐一查究各項事跡明實取具招由連人¶
解院㑹勘覆奏蒙司㑹同提解寅等人巻發南昌府收¶
問未報間陳希武前罪遇蒙隆慶六年六月初十日革¶
免蒙司改行本府理刑官審勘間萬厯二年二月内蒙¶
巡按御史燕　　催行本司改行瑞州府推官蔡應科¶
㑹同南昌府署印同知陳大章提弔寅等人巻到官查¶
審間又蒙巡撫都御史凌　　牌行本司併行各官㑹¶
<pb:KR2f0030_WYG_005-44b>¶
審寅與熊世英邰化各不合畏刑妄稱㕘議甄沛積有¶
羨餘一千三百餘兩以六百二十五兩報入循環餘六¶
百七十五兩在庫未報係張柱擅自那移支作公堂酒¶
席士夫交際禮儀等項用費及審樊鏡吐稱巡檢章時¶
潔領銀造解胖襖原蒙巡撫都御史劉　　公委並無¶
行財買差王之立蔡養蒙杜時際各稱㕘缺之時本司¶
俱照㕘規查撥並無得受拜見銀兩楊竒清被人匿名¶
告陷批行通判萬言䇿審明由報並無招回來厯亦無¶
<pb:KR2f0030_WYG_005-45a>¶
納賄情由又各執稱奏内餘情亦係風聞無實且各干¶
證員役多係異省回訖或因事乆逃故有難一一拘審¶
蒙各官看得原任右布政張柱英聲勁氣矯矯初官敏¶
績壯猷轟轟名甸方彈文之乍上誠輿論之駭聞乃今¶
一一推詳大率多無的據盖縁本官禀性太剛行事太¶
果率屬太簡而似傲馭下太嚴而似苛故羣下興括掠¶
之譏而各屬騰鮮終之議怨者惟欲其去𫝊者遂以為¶
真禍頓起於羣猜杼遂投於三至其被論之由固有可¶
<pb:KR2f0030_WYG_005-45b>¶
原者在也備由於本年四月内呈詳本司蒙批據呈查¶
審亦悉但緊闗人證多未到官事干具奏遽難轉允仰¶
再㑹同南昌臨江各府掌印官查照原行㕘稽輿論逐¶
一覆勘速詳繳又蒙撫按兩院案驗開催前事備行本¶
司牌行本府㑹同瑞州臨江九江三府各掌印官弔提¶
寅等逐一㑹勘明實詳解隨該本府知府周良臣㑹同¶
瑞州知府胡同文臨江知府周大烈九江知府李得陽¶
通提寅等一千人犯幷請發有行文巻逐一重覆查審¶
<pb:KR2f0030_WYG_005-46a>¶
間彼寅與熊世英邰化思得招案已定各又不合仍前¶
因循不將前招張柱虚數銀兩明白執辯致蒙審看得¶
張柱被㕘事情除加秤羨餘裝盛箱桶賣差賣缺常例¶
常規其中原無干涉者查與前勘無異續弔奏内人犯¶
萬太三家屬萬丘生到官供稱伊父萬太三侵欠料銀¶
數多監追年乆若有銀二百兩自當完官豈肯將銀買¶
免刑責又訪得王府祿糧每季放支銀萬有餘兩事干¶
人衆若有扣取勢難緘黙至於糧長管解錢糧扛解火¶
<pb:KR2f0030_WYG_005-46b>¶
耗自有原定則例豈容分外加増止有㕘議甄沛於隆¶
慶二年三月起署掌司印至六月初二日止共計三箇¶
月積有羨餘銀一千三百兩先將六百二十五兩登報¶
循環餘銀六百七十兩存庫係張柱接管擅自用費彼¶
寅與熊世英邰化各又不合含糊妄稱張柱侵收入已¶
及禮吏陳希武又不合妄報本年厯日減扣銀三百三¶
十兩九錢致與先審數目互異再四鞫究公費正支下¶
落又稱張柱代與本司布政馮惟訥接管後或將前項¶
<pb:KR2f0030_WYG_005-47a>¶
支放數簿自行收存又或存之司中為因官吏更代日¶
久以致遺失無查等語又據樊鏡蔡養蒙王之立等俱¶
稱張柱委是賦性太傲繩下過刻諸所怨謗委有自來¶
等情隨該各官通勘得右布政使張柱舊在仕途頗著¶
時望偶因錢糓之司遂揜生平之譽㕘詞四款情節之¶
無指據者固已審虚存銀千金支放之無巻案者尤當¶
核實但省㑹交際每多於列城而本司費用恒溢於常¶
數使其前銀付之公用則是以千金為濫觴之具尚於¶
<pb:KR2f0030_WYG_005-47b>¶
事情可原若果充之私囊則不止一介為終身之累重¶
於官箴有礙惟因前銀無從稽考故於本官輒難定擬¶
再照該庫吏書聶寅等禮吏陳希武事干典守承行於¶
前項扣存銀兩不行明立文案踈縱之咎其何能辭縁¶
事尚無歸著未便擬究盖事體既已隔越嵗月更復浸¶
移況人犯不齊未敢偏聴而各屬㑹勘自難懸斷備由¶
呈司蒙行布政使弔取原行收支巻簿該本司㑹同布¶
政司并守巡南昌道覆查奏内事情先該同知陳大章¶
<pb:KR2f0030_WYG_005-48a>¶
等㕘審推詳謂其多無的據今據知府周良臣等再行¶
㑹勘亦謂事多審虚惟㕘議甄沛積貯羨餘與張柱扣¶
減厯日各銀兩尚未明確為照官司收支錢糧分毫須¶
有巻簿乃今前銀六百餘兩竟無支銷一字可查既難¶
遽信為已充公費亦難徑坐為果入私囊盖縁銀數未¶
經交盤遂致來厯有難定據況既嵗月浸乆且復人犯¶
不齊稽覈無慿委難偏聴所據典守承行吏書不行明¶
立文案罪復何辭但今事無歸著似尚未易定擬備由¶
<pb:KR2f0030_WYG_005-48b>¶
通詳巡撫都御史凌　　批據呈止羨餘銀一項事尚¶
未明但該司所查甄㕘議收銀簿内原開羨餘六百二¶
十五兩與交盤底冊相同矣其他六百七十餘兩乃庫¶
吏聶寅等吐稱之數夫庫蔵官銀全以冊籍為慿據如¶
交盤甄㕘議開一千三百餘兩後張柱止報六百二十¶
五兩餘者非公用即入已無疑若冊内不曾開有此數¶
今以庫吏口吐為詞將何以服人心而定情罪哉事干¶
具奏豈容兩可仰司㑹同各道吊取該年日收簿并交¶
<pb:KR2f0030_WYG_005-49a>¶
盤冊再加磨對要見原開羨餘若干報過若干餘留若¶
干有無冊籍厯厯指實即了然可決矣具由速報又蒙¶
巡按御史燕　　批據勘張布政被論事情各干證事¶
乆逃故不能拘審者即盡稱為無據似矣若積貯羨餘¶
與扣減厯日銀兩係庫吏與禮吏聶寅陳希武等所親¶
報者證有活口查無著落此將何以解也雖厯日銀查¶
有借支工食一節而未登巻冊者即羨餘止開一半之¶
意各吏俱在供報已明乃以承行不立文案罪之不知¶
<pb:KR2f0030_WYG_005-49b>¶
銀歸于官而肯容吏之立文案乎事干回奏難持兩端¶
該司速再行各官通勘明確一併招解審奪蒙司抄呈¶
備行本府㑹同瑞州臨江九江各府掌印官審勘未報¶
節該户科等衙門題行吏部咨劄巡按御史張　案行¶
本司催行本府知府周良臣㑹同瑞州府知府金照臨¶
江府知府周大烈九江府知府李得陽復弔寅與陳希¶
武熊世英等人巻簿冊到官重覆查審與前相同蒙看¶
得庫吏聶寅熊世英書手邰化禮吏陳希武各係典守¶
<pb:KR2f0030_WYG_005-50a>¶
承行人役於前項官銀扣存之數俱不明立文案及至¶
提問鞫審之時又不明白供報俱屬不法但事犯革前¶
姑擬不應罪名其西通吏樊鏡收科吏楊竒清西科吏¶
杜時際庫吏王之立蔡養蒙門子龔文審無相干似應¶
免究具招呈蒙本司查詳間又該吏科等衙門將覲察¶
屆期乞勅當事憲臣及時完報以伸紀法以肅大典事¶
具本奏行吏部覆奉欽依咨劄巡按御史張　案行本¶
司即㑹布政司將右布政張柱被論贓跡情罪逐一查¶
<pb:KR2f0030_WYG_005-50b>¶
勘明白通詳以慿㑹題等因蒙陞任按察使金立敬查¶
得原任右布政張柱被論各項事情據前招俱審無干¶
而羨餘一節今又止稱書吏口執未查據簿冊明確欲¶
遽成斷終屬欠妥牌行吉安袁州二府掌印官㑹同赴¶
省提取寅等一干人証及將始末文巻收支交盤等冊¶
詳勘明確取具歸一招由觧詳間又該刑科等衙門奏¶
行本部覆奉欽依改限咨劄巡按御史張　案行本司¶
將張柱被劾事情催行原委官員刻限㑹勘明白速招¶
<pb:KR2f0030_WYG_005-51a>¶
解詳蒙司催行吉安府知府張振之袁州府知府鄭惇¶
典移闗約㑹赴省提弔寅與熊世英等一干人巻并原¶
收銀交盤底簿到官公同逐一查審寅與熊世英邰化¶
各又不合仍前妄稱未登羨餘銀兩係張柱公堂支用¶
致蒙審得張柱被論四款事情其加秤羨餘装盛箱桶¶
等項俱與先行各官所勘相同委無實證及審禮吏陳¶
希武供報該年分原派厯日銀兩除解京并印造厯日¶
支用外實止扣存銀二百三十一兩九錢二分九釐尤¶
<pb:KR2f0030_WYG_005-51b>¶
恐不的復弔本司印鈐厯日底冊掲查相同前銀委係¶
呈允支補司道門皁役過工食并各吏典等役俱經審¶
明無容别議惟㕘議甄沛所存羨餘銀兩一節備將本¶
司日收并交盤底冊逐一掲查得已登循環六百二十¶
五兩係在該年五月二十三日張柱未到任之前先已¶
登簿明白其未登六百七十五兩各簿俱無開載及照¶
該庫交盤底冊查無司堂印鈐亦難全信復鞫寅與熊¶
世英等各稱前項未登羨銀係張柱陸續支作公堂酒¶
<pb:KR2f0030_WYG_005-52a>¶
席士夫交際禮儀等項費用不係侵收入已再三隔别¶
覆審無異相應查照那移官用科斷將寅等問招解司¶
覆審蒙批據招只慿吏書口執終未見確有明據且那¶
移公用復擬追贓果否與例脗合仰吉安府㑹同袁州¶
府覆審的確限十日内詳奪行間又䝉巡按御史張¶
牌行本司即催原委各官作速㑹勘歸一明妥通詳以¶
慿覆核㑹題各委勘正官務令完報至日方許離任入¶
覲隨䝉本司催行知府張振之㑹同知府鄭惇典覆議¶
<pb:KR2f0030_WYG_005-52b>¶
得張柱被劾事情俱有成案其羨餘銀六百七十五兩¶
俱聶寅等親招縁庫蔵出納禮儀交際非外人與聞既¶
無交盤冊籍可查除吏書人等之外别無可慿鞫問等¶
因具由呈司䝉署印副使莊國禎㑹同布政司署印右¶
布政使何子夀分守帶管分巡南昌道㕘政盧仲佃弔¶
取各犯覆審無異將寅與熊世英陳希武邰化問擬不¶
應杖罪具招於萬厯四年十月内通行呈解䝉巡撫都¶
御史潘　　批據招奏内未明事件止羨餘銀六百二¶
<pb:KR2f0030_WYG_005-53a>¶
十五兩也而其銀乃係甄㕘議所積則交代之時必有¶
簿籍可證甄㕘議若盡登簿籍張布政必不敢私自支¶
銷如甄㕘議不登簿籍則更有説矣事干具奏不妨詳¶
慎仰司再審報奪巡按御史張　批審據聶寅等執稱¶
甄㕘議署印積有羨餘銀一千三百兩交代時係自已¶
登報循環果爾則當全數登報以明心迹何故留銀六¶
百餘兩以為張布政侵費之資耶今稱張布政將作公¶
費支用果爾亦當明白支銷何無一字在巻及公私簿¶
<pb:KR2f0030_WYG_005-53b>¶
籍無一存耶再四詰審諸役衆稱登報循環委在張布¶
政未任之間則前銀之無下落在諸役恐亦不得辭其¶
責也事干回奏遽難輕允該司仍將各犯嚴鞫前銀下¶
落如果公費支用要見的有何據登報循環果係何官¶
或係各犯侵欺亦即究擬另招解奪毋枉縱繳䝉司牌¶
行南昌府推官常居敬㑹同同知顧其志建昌府推官¶
毛在提弔寅等人巻簿籍到官審究寅等方稱㕘議甄¶
沛署印三月積羨止有六百二十五兩本官親自登報¶
<pb:KR2f0030_WYG_005-54a>¶
循環此外並無餘銀在庫其前招未登循環銀兩原係¶
虚坐實無公堂支用情由及將簿籍逐一查對委無所¶
據䝉看得張柱賦性剛方立身峻絶率屬太簡已開衆¶
怨之門馭下過嚴遂起羣猜之口物議雖多自取而贓¶
私無一可慿除各款已經先案審明無干無容復議至¶
於羨餘一節審係㕘議甄沛署印三月積羨餘銀止有¶
六百二十五兩當自報入循環已在張柱未任之先也¶
諸&KR1212;當面交盤冊籍見存無異並無一千三百兩之數¶
<pb:KR2f0030_WYG_005-54b>¶
止縁風聞之過遂爾遷就其説以為減寫數目侵銀入¶
已其將何所據耶若果有之在㕘議甄沛當即總報入¶
循環矣豈有止報一半復留一半並不立一文案以為¶
後來者侵費之資萬萬無是理也若不慿交盤冊籍而¶
止據一二吏口報其何以服人心而定情罪耶及審衆¶
口稱寃詢之公論稱屈至今是非已定心迹益明别無¶
餘情將寅等仍照前擬具招解司覆審無異取問罪犯¶
議得聶寅等所犯陳希武除革前罪名不坐外與聶寅¶
<pb:KR2f0030_WYG_005-55a>¶
熊世英邰化俱合依不應得為而為之事理重者律各¶
杖八十俱有大誥及遇䝉恩例通減二等各杖六十聶¶
寅熊世英陳希武俱吏各照例納米邰化係民審稍有¶
力折納工價各贖罪完日與供明樊鏡等各查發還役¶
寧家照出樊鏡等俱供明免紙聶寅熊世英陳希武各¶
官紙銀二錢邰化民紙銀一錢與各贖罪米工價銀聶¶
寅熊世英陳希武各三兩邰化一兩二錢俱發南昌府¶
追收貯庫照例紙價𩔖買奏本紙轉解米工價銀八分¶
<pb:KR2f0030_WYG_005-55b>¶
𩔖解濟邉二分存留備賑通取庫收繳其先招原任江¶
西右布政使今被論回籍張柱那移官用銀六百七十¶
五兩重覆㑹審委係虚報之贓合候㑹奏定奪弔來文¶
巻簿冊送回備照等因到臣據此查得接管巻内先准¶
都察院咨准吏部咨該本部題看得巡按江西監察御¶
史顧廷對劾稱江西右布政使今陞河南左布政使張¶
柱貪黷無忌欲要罷斥一節為照本官颺厯中外素稱¶
清正向遭伊庶人之横挺然不屈時論偉之今據所劾¶
<pb:KR2f0030_WYG_005-56a>¶
贓私狼藉何其不自愛惜一至于此必須行勘明實以¶
服其心以正其法合候命下一面將張柱行令回籍聴¶
勘一面移咨都察院轉行江西巡撫都御史㑹同巡按¶
御史通將奏内人巻提弔到官逐一查究如果是實㑹¶
本具奏不止罷黜仍當照例究治以示懲戒若係過於¶
嚴刻致生謗議亦要虚心辦理不得拘於成案等因覆¶
奉穆宗皇帝聖㫖是欽此欽遵備咨前巡撫都御史劉¶
　　依奉案行江西按察司㑹同布政司各掌印守巡¶
<pb:KR2f0030_WYG_005-56b>¶
等官提弔人巻從公㑹勘未報續准吏部咨為稽查章¶
奏隨事考成以修實政事本部移咨開催查勘原任江¶
西右布政使張柱被論貪黷不職縁由立限回銷等因¶
該前巡撫都御史凌　　楊　及臣接管屢行督催去¶
後今據該司招呈到臣除批行將聶寅等照罪發落外¶
該臣㑹同巡按江西監察御史張　看得原任江西布¶
政司右布政使陞河南左布政使被論回籍聴勘張柱¶
厯官素著勁節過事亦有擔當但馭下過嚴處已太傲¶
<pb:KR2f0030_WYG_005-57a>¶
遂致怨生多口究竟實無染汙已該臣等節次駁勘又¶
經司道㑹委多官覈審並無入已贓私今公論既明浮¶
議已息原論事情似出風聞相應昭雪若復拘泥原㕘¶
則奏案終無完結之期矣如䝉伏乞勅下吏部再加查¶
訪如果臣等所勘非謬將張柱議覆上請定奪惟復别¶
有施行¶
　　巡按養病疏¶
題為按臣患病事萬厯五年四月十二日據江西按察¶
<pb:KR2f0030_WYG_005-57b>¶
司呈據經厯司呈抄䝉巡按江西監察御史許子良案¶
驗為患病危篤不能供職懇乞天恩放歸調理以延殘¶
喘以圗補報事照得本職奉命巡按江西自出京以來¶
正值嚴冬衝冒風寒飲食不調致患脾疾沿途問醫調¶
治無效力疾入境交代柰縁乆泄傷脾精尤耗散四體¶
尫羸即今寝食並廢晝夜怔忡瞬息不止頭目昏暈胄¶
脘上下結成痞塊勢甚危篤詢之諸醫咸謂内外俱傷¶
縱或得生必非旬月可療治之少緩則元氣耗盡藥無¶
<pb:KR2f0030_WYG_005-58a>¶
所施為此除具奏外擬合就行為此仰司抄案呈堂照¶
案事理即便轉呈巡撫衙門照例題請放回原籍以便¶
就醫調理等因具呈到臣據此為照巡按御史係一方¶
風紀之司百責攸萃必須精神完固體力康强乃克任¶
事御史許子良方當强仕之年正可宣勞之日止因去¶
冬觸寒逺涉致傷脾氣兼以赴代悤廹無暇調攝節據¶
各司道差回人役俱稱本官患病未痊臣竊謂其難於¶
赴代矣續聞本官交代臣又幸其宿疾既瘳共事伊邇¶
<pb:KR2f0030_WYG_005-58b>¶
豈意病後加勞展轉虚弱代事甫畢輒復迎醫臣詢之¶
醫生萬宗孔等掲稱脾胃虚損完糓不化中氣下陷木¶
邪剋土等因審其形勢委非旬月可愈夫原本官力疾¶
趨代之心實有鞠躬盡瘁之義乃今乞歸情非得已查¶
得節年巡按患病俱該巡撫官代奏臣恐躭延日乆危¶
殆可虞而按務繁滋叢挫為慮非惟於本官有損而揆¶
之地方事體亦有未宜者故敢勉為題請伏望皇上俯¶
賜矜察勅下該部查議將本官放回原籍調理候病痊¶
<pb:KR2f0030_WYG_005-59a>¶
之日赴部聴用仍勅都察院早為推補前來供職則本¶
官仰荷天地生全之恩而地方亦允有賴矣¶
　　保留方面疏¶
題為保留給由兵備道員事據江西布政使司呈奉臣¶
批據江西按察司呈准本司整飭九江兵備道副使魏¶
體明闗稱本職年四十七嵗福建福州府侯官縣人由¶
進士嘉靖四十四年七月内初除直𨽻蘇州府吳縣知¶
縣行取赴部陞刑科給事中陞兵科右給事中陞工科¶
<pb:KR2f0030_WYG_005-59b>¶
左給事中丁憂回籍守制服闋起送赴部復除本科左¶
給事中陞今職萬厯二年四月二十六日到任扣該萬¶
厯五年三月二十五日連閏實厯俸三十六箇月三年¶
任滿例應給由等因奉批仰布政司查報依奉行准按¶
察司牒稱查得本官厯俸三年庶績克底所有給由似¶
應准從但九江為西藩要地而兵備乃統轄専官本官¶
責任既重實難離任等因到司准此該本司覆查得副¶
使魏體明厯俸三年例應給由但該道為江防要區而¶
<pb:KR2f0030_WYG_005-60a>¶
兵備有彈壓専責地方倚賴難以暫離合無呈乞照例¶
題請保留等因到臣據此案照先准吏部咨該本部題¶
今後在外大小官員三年六年給由果有兵革災傷地¶
方重寄許撫按官合詞奏留又准咨開在外官員除方¶
面府佐照舊赴京有事地方照舊保留又准咨開一復¶
外官考績之制在外撫按官以後方面府佐官考滿查¶
係地方果有緊急重大事情勢難離任者方許奏留差¶
人齎繳牌冊若無事地方仍令赴部考覈毋得一槩奏¶
<pb:KR2f0030_WYG_005-60b>¶
留違者聴本部并該科㕘治各等因倶題奉欽依移咨¶
前來通行遵照外今據前因該臣㑹同巡按江西監察¶
御史許子良看得副使魏體明器宇謙沖施為縝密治¶
扼江湖之㑹㨂閲精明而意氣潜消乎隠慝地當水陸¶
之衝綜理周悉而寮屬仰藉其成功清積牘以杜吏胥¶
之姦築遙堤以遺利賴之澤三年任滿考最允宜但長¶
江巨浸向稱夥盜之區而地瘠民偷尤屬多事之郡防¶
禦誠為急務彈壓不可無人勢難離任相應奏留伏乞¶
<pb:KR2f0030_WYG_005-61a>¶
勅下吏部再加查議容令本官在任支俸管事將任内¶
厯過事蹟照例造冊差人齎繳惟復仍令赴京給由¶
　　保留府佐疏¶
題為保留給由府佐官員事據江西布政使司呈奉臣¶
批據南康府申詳推官呉邦年三十五嵗浙江杭州府¶
錢塘縣人由舉人除授應天府六合縣儒學教諭陞今¶
職萬厯二年七月初三日到任扣該萬厯五年六月初¶
二日止撫州府申詳推官徐得禎年三十五嵗直𨽻鎮¶
<pb:KR2f0030_WYG_005-61b>¶
江府丹徒縣人由舉人除授今職萬厯二年八月十三¶
日到任扣該萬厯五年七月十二日止各連閏實厯俸¶
三十六箇月三年任滿例應給由等因奉批仰布政司¶
查報依奉查得各官任内問理過刑名及轉奉查盤過¶
各項事件倶已完結明白並無違碍及照各官自莅任¶
以來承委分猷咸切倚賴邇因地方缺官推官吳邦見¶
委督造撫州建昌鉛山廣信饒州五所淺船推官徐得¶
禎該府正值多事見委署掌金谿縣印務俱難暫離相¶
<pb:KR2f0030_WYG_005-62a>¶
應保留乞照例考覈等因備呈到臣據此案照先准吏¶
部咨為酌議考課之法以肅吏治事内開在外官員除¶
方面府佐照舊赴京有事地方照舊保留聴撫按官從¶
公考覈賢否具奏先令就彼復職管事牌冊差人齎繳¶
其稱職經薦應得誥勅照例請給其平常不稱職者部¶
院㑹同酌處等因題奉欽依移咨前來通行遵照外續¶
據各府申詳前事就經批司查報去後今據前因為照¶
有事地方保留官員例該撫按官㑹題適巡按江西監¶
<pb:KR2f0030_WYG_005-62b>¶
察御史許子良告病回籍接差御史趙　未任該臣考¶
覈得南康府推官吳邦執法不畏强禦綽有擔當禔身¶
每謹細微絶無瑕滓署篆則所至起扳留之願而發建¶
昌侵漁之弊尤徵其明讞獄則隨事有平反之功而剖¶
安義沉抑之寃咸服其識撫州府推官徐得禎以平易¶
之心而執特乎三尺之法故令行而民不怨以豈弟之¶
政而致審於一介之微故守峻而人可親久居獄訟之¶
鄉不替質成之願厯署衝疲之邑咸懐借寇之思既經¶
<pb:KR2f0030_WYG_005-63a>¶
查覈明實應准給由但南康撫州二府俱係多訟之地¶
各官承委勘問迄無寧日况當陞取員缺見今各有委¶
署遵奉明例府佐有事地方照舊保留免其赴京除令¶
各官照舊支俸管事外伏乞勅下該部再加查議如果¶
臣言不謬將各官免其赴京照例造完牌冊經自差人¶
齎繳赴部覆覈施行¶
　　報梟示寧州山賊疏¶
題為山賊嘯聚刦財殺人㕘究失事官員以懲怠玩以¶
<pb:KR2f0030_WYG_005-63b>¶
靖地方事據江西按察司呈奉臣牌行依奉㑹同各司¶
道弔取原獲寧州賊犯除陸續監故外其見監楊辰保¶
情真罪當梟示允宜合候處決等因到臣據此案照先¶
准兵部咨該臣題本部覆議得前項賊犯詹孔舜等久¶
據山谷剽刦鄉村流毒兩省近又敵殺官兵罪不容誅¶
兹者巡撫都御史潘　　蒞任之初即調發兵將指授¶
機宜使積寇悉擒地方寧謐功可嘉尚所據各官功罪¶
合候命下將盧仲佃准與開俸仍移咨吏部與陶幼學¶
<pb:KR2f0030_WYG_005-64a>¶
李臺一體紀録鄧子龍越省擒滅多賊其功甚難合先¶
量賞仍與紀録嗣後有功加銜久任賊犯詹孔舜等移¶
咨江西巡撫㑹同巡按御史即便處决照例梟示各該¶
被害地方等因題奉聖㫖是鄧子龍賞銀十兩詹孔舜¶
等著即便㑹官處决梟示欽此欽遵移咨前來就經案¶
行該司即便查呈巡按衙門約期㑹决續據該司呈報¶
賊犯詹孔舜等四十四名陸續在監病故奉文斬首梟¶
示外止餘楊辰保一名見在及稱未奉行文之先巡按¶
<pb:KR2f0030_WYG_005-64b>¶
御史張　已經任滿候代境上新任巡按御史許子良¶
入境告病未經至省本司已經呈詳䝉批徑呈撫院定¶
奪等因該臣看得巡按御史許子良委果患病具疏乞¶
歸代者未有期日欽依處决人犯乆待必皆瘐死若不¶
明正典刑似非法紀牌行該司即便呈送候决去後今¶
據前因該臣公同都布按三司并守巡各道左布政使¶
劉繼文按察使張夢鯉副使王象坤郭孝右㕘議王問¶
臣僉事周思敬署都指揮僉事朱家將張應科等覆審¶
<pb:KR2f0030_WYG_005-65a>¶
得見在賊犯楊辰保係積案巨寇死有餘辜隨於萬厯¶
五年四月十九日押赴市曹照例處決梟示合就題報¶
　　乞休疏¶
奏為哀痛過傷宿痾増劇乞恩俯容休致以延殘喘事¶
伏念臣於去年三月謬䝉皇上拔擢濫廁名藩比因病¶
體不支具疏陳乞未䝉矜允特賜温綸臣感激天恩誓¶
以死報力疾衝炎六月趨代偃蹇離披不能成禮此前¶
任都御史楊　所目擊者任事之後努力加餐氣縁志¶
<pb:KR2f0030_WYG_005-65b>¶
帥力以心從交承以來庶㡬强勉竊云幸矣不意有同¶
胞兄潘伯驤原任湖廣桂陽縣知縣忽於今年七月初¶
九日病故伊子潘弁陽扶柩東歸舟過江省臣迎至五¶
里之外拊棺哭之不覺過慟昏眩仆地移時方甦跟隨¶
員役扶掖歸署臟血洞下兩足麻木延至半月方能步¶
履曾未㡬何而扶柩之姪又客死貴溪矣聞訃之餘驚¶
痛㡬絶夫以手足天性叔姪至情一月之間父子俱殞¶
少有人心者必難為生而臣以旅邸之人猝遇非常之¶
<pb:KR2f0030_WYG_005-66a>¶
苦以最苦之事加之積病之人臣其何以堪之憂鬱成¶
痞饘粥不甘入夜怔忡達旦不寐軀殻徒存精神已離¶
舍矣况臣孤處異鄉湯藥不便縱未即填溝壑必非旦¶
夕可瘳縱能勉强支吾必多荒墮職業江右巨省政務¶
頗繁非臣養痾之地也伏望皇上察臣狗馬之疾憫臣¶
狐兔之私特賜矜原放歸田里則臣未死之年皆我皇¶
上再生之恩也臣不勝感激祈望之至¶
　¶
<pb:KR2f0030_WYG_005-66b>¶
　¶
　¶
　¶
　¶
　¶
　¶
　¶
　潘司空奏疏巻五¶
